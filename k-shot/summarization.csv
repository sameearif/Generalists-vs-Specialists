text,summary
"مودی حکومت کے ذریعے جموں و کشمیرکی خصوصی آئینی حیثیت کو ختم کرنے کے بعد وادی کی صورت حال کا براہ راست جائزہ لینے کے لیے بھارتی سول سوسائٹی کے ایک چار رکنی وفد نے 9 سے13 اگست تک وہاں کے مختلف علاقوں کا دورہ کیا۔ اس وفد میں معروف ماہر معاشیات جیاں ڈریز، خواتین کی تنظیم 'جن وادی مہیلا سمیتی‘  کی صدر میمونہ ملاّ، 'آل انڈیا پروگریسیو وومن ایسوسی ایشن‘  کی سیکرٹری کویتا کرشنن اور 'نیشنل الائنس فار پیپلز موومنٹ‘  کے بھائی ومل شامل تھے۔ سول سوسائٹی کے وفد نے گذشتہ دنوں دہلی کے پریس کلب آف انڈیا میں 'Kashmir Caged' کے عنوان سے دس صفحات پر مشتمل اپنی رپورٹ جاری کی۔ وہ ایک ویڈیو اور کچھ تصاویر بھی دکھانا چاہتے تھے لیکن کلب کے منتظمین نے اس کی اجازت نہیں دی۔ اس رپورٹ میں بتایا گیا ہے کہ ''ہم نے سری نگر، اننت ناگ، باندی پورا اور پلوامہ کے علاوہ متعدد علاقوں کے گاؤں اور قصبوں میں پانچ دنوں تک سینکڑوں عام افراد سے ملاقات کی۔ ان میں خواتین، طلبہ، دکاندار، صحافی، تاجر، یومیہ مزدوری کرنے والے اور دیگر ریاستوں سے آئے ہوئے مزدورشامل تھے۔ ہم نے وادی میں رہنے والے کشمیری پنڈتوں، سکھوں اور کشمیری مسلمانوں سے بھی بات چیت کی۔ ان سب میں بھارتی حکومت کے فیصلے کے تئیں غم و غصہ واضح تھا۔"" اس رپورٹ کے مطابق، ”ریاست میں بی جے پی کے ترجمان کے علاوہ ہمیں کوئی بھی شخص ایسا نہیں ملا جو مودی حکومت کی طرف سے دفعہ 370 کو ختم کرنے کے فیصلے کا حامی ہو۔""",جموں و کشمیر کا دورہ کرنے والے بھارتی سول سوسائٹی کے ایک وفد نے اپنی رپورٹ میں بتایا ہے کہ وہاں حالات معمول پر قطعاً نہیں ہیں اور وادی میں غصہ اور ناراضگی واضح طور پر دیکھی جاسکتی ہے۔
جرمنی کے دارالحکومت برلن میں دو روز قبل فرانسیسی ہدایت کار ژاں ژاک زبرمان کی طربیہ فلم ’’وہ میری عورت ہے‘‘ سے اپنی طرز کے اس منفرد فلمی میلےکا باقاعدہ آغاز ہوا۔ فرانسیسی ہدایتکار کی فلم کا موضوع ہم جنسیت پرستی پر مبنی ہے۔ اس موضوع پر سن 1998 میں بھی فلم بن چکی ہے۔ مبصرین کے نزدیک نئی فلم اُسی پرانی فلم کا ری میک ہے۔ اس سال کے یہودی فلم فیسٹول میں امریکہ سمیت کئی دوسرے ملکوں سے تقریباً دو درجن اہم فیچر فلمیں میلے میں شامل کی گئی ہیں۔ بقیہ ملکوں میں برطانیہ، ہالینڈ، ارجنٹائن، روس، جرمنی اور اسرائیل شامل ہیں۔ اسرائیل میں بنائی جانے والی چند نئی فلموں کا ورلڈ پریمیئر بھی اس فلمی میلے میں ہوگا۔ یہودی فلمی فیسٹول اپنے طور پر ایک ایسا میلہ ہے، جس میں کسی بڑے ایوارڈ سے نئی فلموں کو نوازا نہیں جاتا۔ اس کو ایک بلند فورم کا درجہ دیا جاتا ہے، جہاں مبصرین اپنی آراء کا اظہار کرتے ہیں۔ یورپ اور امریکہ کے کئی شہروں میں اس نوع کے فلمی میلوں کا سالانہ بنیادوں پر باقاعدگی سے اہتمام کیا جاتا ہے۔ امریکہ کے تقریباً تمام بڑے شہروں میں آباد یہودی اس انداز کے میلے سے اپنی برادری اور دوسری کمیونٹی کے ساتھ ثقافتی سرگرمیوں اور رابطوں کو جاری رکھنے کی کوشش کرتے ہیں۔ برلن کے یہودی فلمی میلے میں مختلف طبقہ ہائے فکر کے 40 ہزار تک لوگ شرکت کرتے ہیں۔ جرمن دارالحکومت کے ثقافتی کیلنڈر پر یہودی فلم فیسٹول کو خاصی وقعت حاصل ہے۔,جرمن شہروں برلن اور پوسٹ ڈم میں 16ویں یہودی فلم فیسٹول کا آغاز ہو گیا ہے۔ دو ہفتوں پر محیط پہ فلمی میلہ نو مئی کو اختتام پذیر ہو گا۔
 جاپانی وزیراعظم شینزو آبے نے اپنی کابینہ میں ردوبدل کیا ہے۔ اب نئی 30 رکنی کابینہ میں خواتین وزراء کی تعداد پانچ ہوگئی ہے۔ اس طرح یہ کابینہ کا 28 فیصد بنتا ہے۔ اس سے قبل اُن کی کابینہ میں صرف دو خواتین وزراء تھیں۔ یہ امر اہم ہے کہ دنیا بھر میں ایسے ملکوں کی تعداد صرف 36 فیصد ہے جہاں حکومتی کابینہ میں خواتین وزراء کی شرکت کا تناسب تیس فیصد یا اِس سے زائد ہے۔ اقوامِ عالم کی پارلیمانوں سے متعلق عالمی ادارے انٹر پارلیمنٹری یونین کے مطابق سن 2012 میں تیس فیصد وزرا کے حامل ملکوں کی تعداد صرف 26 فیصد تھی۔  دنیا بھر میں سب سے زیادہ خواتین وزراء لاطینی امریکی ملک نِکاراگوا میں ہے۔ اِس ملک کے بائیں بازو کے نظریات کے حامل صدر ڈینیئل اورٹیگا کی کابینہ میں خواتین وزراء کا تناسب 57 فیصد ہے۔ نکاراگوا کے بعد بڑی تعداد میں خواتین وزراء کے حامل ملکوں میں براعظم یورپ کے ممالک سویڈن، فِن لینڈ اور فرانس ہیں۔ انٹر پارلیمنٹری یونین کے مطابق اکا دُکا استثناء کے علاوہ دنیا بھر کی حکومتوں میں مرد وزراء خواتین کے مقابلے میں بڑی تعداد میں شامل کیے جاتے ہیں۔,اعداد و شمار کے مطابق دنیا بھر کے زیادہ تر ملکوں میں خواتین کی بطور وزراء حکومتوں میں نمائندگی مردوں کے مقابلے میں خاصی کم ہے۔ یہ صورت حال ترقی یافتہ ملکوں میں بھی موجود ہے۔
 مغربی يورپ کے ملک لکسمبرگ کے وزير خارجہ ژاں ايسل بورن نے کہا ہے کہ فرنٹيکس کے اہلکاروں کو ان ملکوں ميں بھی تعينات کيا جا سکتا ہے، جو اٹھائيس رکنی يورپی يونين کا حصہ نہيں اور اس سلسلے ميں ان رياستوں کو مدد کرنی چاہيے جو بلاک کی بيرونی سرحدوں کے حامل نہيں۔ ايسل بورن نے يہ بيان جرمن ريڈيو اسٹيشن ’ڈوئچ لانڈ رُنڈ فُنک‘ سے منگل کے روز گفتگو کرتے ہوئے ديا۔  اس حوالے سے جرمن ريڈيو اسٹيشن پر بات کرتے ہوئے ايسل بورن نے کہا، ’’سربیا اور مقدونيہ ميں ہميں متعدد مسائل کا سامنا ہے۔ اب تک وہاں فرنٹيکس کے دستوں کی تعيناتی ممکن نہيں ہو سکی تاہم يہ مستقبل ميں ممکن ہو سکے گا۔‘‘ ان کے بقول ايسا بھی ہو سکتا ہے کہ يورپ ميں سياسی پناہ کے ناکام درخواست دہندگان کی ملک بدری کا کام بھی فرنٹيکس کو سونپا جائے۔ لکسمبرگ کے وزير خارجہ کے بقول يورپی يونين کے شينگن زون کو بچانا اسی صورت ممکن ہے کہ جب بلاک کی بيرونی سرحدوں کی نگرانی کو يقينی بنايا جائے۔  ژاں ايسل بورن نے مزيد کہا کہ بارڈر کنٹرول کرنے کے ليے چينی يا روسی دستے نہيں بھيجے جائيں گے، يہ کام يورپی رياستوں کا ہے۔ ان کے مطابق خطے اور بلاک کی حفاظت کے ليے اس مجوزہ عمل ميں ان ممالک کو بھی زيادہ فعال کردار ادا کرنا چاہيے، جو يورپی يونين کی بيرونی سرحدوں کے حامل نہيں۔,لکسمبرگ کے وزير خارجہ نے کہا ہے کہ يورپی يونين کی بارڈر ايجنسی کے دستوں کی تعيناتی مقدونيہ اور سربيا جيسے ان ملکوں ميں بھی ممکن ہے جو يورپی بلاک کے رکن نہيں ہیں۔
خبر رساں ادارے ڈی پی اے نے جرمن حکام کے حوالے سے بتایا ہے کہ جمعے کے دن ایک عدالت نے ایک افغان شہری کی پناہ کی درخواست مسترد کر دی۔ جرمن شہر ٹریئر کی عدالت نے اس یقین پر یہ فیصلہ سنایا ہے کہ افغانستان واپسی پر اس بیس سالہ افغان شہری کو نہ تو کوئی جان کا خطرہ لاحق ہو گا اور نہ ہی تشدد کا۔ اس افغان شہری پر الزام تھا کہ اس نے اکیس اگست کو ڈچ شہر ایمسٹرڈم کے مرکزی ریلوے اسٹیشن پر دو امریکی سیاحوں پر حملہ کیا تھا۔ تب اس افغان شہری کی عمر انیس برس تھی۔ بتایا گیا تھا کہ اس حملے کا محرک ڈچ سیاستدان گیئرٹ ولڈرز کی طرف سے پیغمبر اسلام کے متنازعہ خاکوں کے ایک مقابلے کا مجوزہ انعقاد بنا تھا۔ حالیہ عرصے میں جرمن حکام درجنوں افغان باشندوں کی پناہ کی درخواستوں کو مسترد کر چکے ہیں اور ان میں سے متعدد کو جبری طور پر واپس افغانستان بھیجا جا چکا ہے۔ سن دو ہزار سولہ میں جرمنی اور افغانستان کے مابین ایک ڈیل طے پائی تھی، جس کے تحت ان افغان مہاجرین کی وطن واپسی پر عملدرآمد ممکن ہو سکا تھا۔ سن 2016 سے اب تک جرمنی سے افغان مہاجرین کے انیس گروپوں کو واپس افغانستان روانہ کیا جا چکا ہے۔ اعداد و شمار کے مطابق مجموعی طور پر چار سو انتالیس ایسے افغان مہاجرین کو ملک بدر کیا جا چکا ہے، جن کی پناہ کی درخواستیں مسترد ہو چکی تھیں۔,ایک جرمن عدالت نے اس افغان مہاجر کی پناہ کی درخواست مسترد کر دی ہے، جس پر الزام ہے کہ اس نے ہالینڈ میں دو امریکیوں پر حملہ کیا تھا۔ حالیہ عرصے کے دوران جرمنی میں متعدد افغان شہریوں کی پناہ کی درخواستیں مسترد ہو چکی ہیں۔
 انہوں نے کہا: ’’جہاں تک ان رپورٹوں میں کیے گئے اس دعوے کا تعلق ہے کہ امریکا نے بین الاقوامی قانون کے خلاف کارروائیاں کیں تو ہم اسے سختی سے مسترد کرتے ہیں۔‘‘  جے کارنی نے کہا کہ انسدادِ دہشت گردی کی کارروائیوں کو قانون کے مطابق رکھنے کے لیے غیر معمولی احتیاط سے کام لیا جاتا ہے اور واشنگٹن انتظامیہ بارہا اس بات پر زور دے چکی ہے۔  انہوں نے کہا کہ مشتبہ دہشت گردوں کے خلاف ڈرون طیاروں کا استعمال ایک ایسی کارروائی ہے، جس کے نتیجے میں معصوم زندگیوں کے ضیاع کا کم سے کم خطرہ ہے۔  محکمہ خارجہ کی نائب ترجمان میری ہیرف نے کہا ہے کہ اس حوالے سے واشنگٹن انتظامیہ کے اعدادو شمار زیادہ درست ہیں۔ تاہم انہوں نے اعدادو شمار نہیں بتائے جس کی وجہ ذرائع کا تحفظ بتائی جاتی ہے۔  خیال رہے کہ پاکستانی وزیر اعظم نواز شریف اِن دِنوں امریکا کے دورے پر ہیں۔ بدھ کو وہ اپنے اس دورے کے آخری روز وائٹ ہاؤس میں صدر باراک اوباما سے ملاقات کریں گے۔ پاکستان میں امریکی ڈرون حملوں کو اس ملاقات کا اہم موضوع بتایا جا رہا ہے۔  اس سے قبل منگل کو ایک بیان میں نواز شریف نے امریکا پر ڈرون حملے روکنے کے لیے زور دیا۔ انہوں نے ان حملوں کو دونوں ملکوں کے تعلقات کی راہ میں حائل ’ایک بڑی خرابی‘ قرار دیا۔  یو ایس انسٹی ٹیوٹ آف پیس کے زیر اہتمام ایک تقریب سے خطاب میں انہوں نے کہا: ’’لہٰذا میں اس بات کی ضرورت پر زور دوں گا کا ڈرون حملے روک دیے جائیں۔‘‘,امریکا نے انسانی حقوق کے گروپوں کی جانب سے لگایا گیا یہ الزام مسترد کر دیا ہے کہ پاکستان اور یمن میں اس کے ڈرون حملے بین الاقوامی قوانین کے خلاف ہیں۔ واشنگٹن انتظامیہ کا کہنا ہے کہ یہ الزامات زمینی حقائق کے برعکس ہیں۔

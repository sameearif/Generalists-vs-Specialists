text,summary
ان ناقدین کے مطابق اس طرح کی کھلی بیان بازی سے پاکستان کے لیے ممکنہ طور پر پیچیدگیاں پیدا ہو سکتی ہیں۔ وزیر اعظم عمران خان نے ایک چینی ٹی وی کو دیے گئے انٹرویو میں کہا تھا کہ اسلام آباد پر دباؤ ہے کہ وہ اپنے لیے چین اور مغرب میں سے کسی ایک کا انتخاب کر لے۔ ان کے بقول ساتھ ہی پاکستان پر یہ دباؤ بھی ہے کہ وہ چین کے حوالے سے اپنی پالیسی بدلے۔ انہوں نے ڈی ڈبلیو کو بتایا، ''امریکا کی ایک سامراجی انا ہے، جو اس طرح کے بیانات سے مجروح ہوتی ہے۔ عمران خان کئی معاملات میں ہوم ورک نہیں کرتے اور بغیر تیاری کے ہی مختلف امور پر رائے دینے لگتے ہیں۔ تاہم سفارتی معاملات میں بہت سی پیچیدگیا ں ہوتی ہیں اور بات یوں نہیں کی جاتی بلکہ دفتر خارجہ یا کسی اور ذریعے سے ایسی باتیں کی جاتی ہیں اور ان کا بھی ایک طریقہ ہوتا ہے۔‘‘ انہوں نے کہا، ''امریکا کی طرف تو ہم بالکل نہیں جا سکتے کیونکہ اس نے نہ ماضی میں اور نہ گزشتہ بیس برسوں میں ہمارا ساتھ دیا ہے۔ صرف زبانی جمع خرچ ہی کیا۔ پاکستان کو غیر نیٹو اتحادی قرار دیا لیکن جوہری ڈیل بھارت سے کی۔ اب وہ ہمیں چین کے خلاف کرنا چاہتا ہے اور ہم یہی بات واضح بھی کر چکے ہیں، جس کا نتیجہ آئی ایم ایف اور دوسرے مالیاتی اداروں کے ذریعے ہم پر دباؤ کی صورت میں نکلے گا۔'',پاکستانی وزیر اعظم عمران خان کی طرف سے امریکی اور مغربی دباؤ کے تذکرے پر ملک میں خوب تبصرے ہو رہے ہیں۔ چند ناقدین کے خیال میں وزیر اعظم کو کھل کر اس طرح کا کوئی بیان نہیں دینا چاہیے تھا۔
 ایک معروف پاکستانی مذہبی ٹی وی شو کے 41 سالہ متنازعہ میزبان عامر لیاقت حسین نے اپنے حالیہ پروگرام میں ایک نومولود لاوارث بچی ایک جوڑے کے حوالے کی۔ اس پروگرام میں اسلام کے حوالے سے آسان سوالات کے جوابات دینے پر مختلف انعامات دیے جاتے ہیں۔ تاہم ناقدین کا کہنا ہے کہ نومولود بچوں کی ٹی وی پروگرام میں کسی جوڑے کو گود دینے سے ایسے بچے کو زندگی بھر مختلف سوالات کا سامنا رہتا ہے۔  جنسی مساوات اور انسانی حقوق کے حوالے سے کام کرنے والی سرگرم پاکستانی کارکن رخشندہ پروین نے جرمن خبر رساں ادارے ڈی پی اے سے بات چیت میں کہا، ’مجھے اس بات کے حوالے سے اخلاقی بنیادوں پر اعتراض نہیں، کیوں کہ شاید یہ ایک اچھا عمل ہے کہ کوڑے کے ڈھیر پر پھینک دیے جانے والے کسی بچے کو ایک محفوظ گھر مل پائے، مگر اعتراض اس طریقہ کار پر ہےکیوں کہ یہ ایسا صرف پروگرام کی تشہیر کے لیے کیا جا رہا ہے۔‘  پاکستانی میں رفاع عامہ کے لیے کام کرنے والی معروف اور سرگرم تنظیم ایدھی فاؤنڈیشن کے ترجمان انور کاظمی نے بھی اس شو پر تنقید کی ہے۔ ایدھی فاؤنڈیشن پاکستان میں لاوارث بچوں کو تحفظ فراہم کرنے والی سب سے بڑی تظیم ہے۔ انور کاظمی کے بقول، ’یہ ایک انتہائی غیراخلاقی حرکت ہے کہ کسی بچے کو میڈیا پر کسی جوڑے کے حوالے کیا جایا۔ اس سے ہر شخص کو معلوم ہو جاتا ہے کہ کس نے بچہ گود لیا اور یہ کہ شاید یہ بچہ ’’ناجائز‘‘ تھا۔‘,پاکستان میں ماہ رمضان کی مناسبت سے ایک ٹی وی شو میں ایک نومولود لاوارث بچے کو ایک جوڑے کے حوالے کرنے پر ایک نئی بحث چھڑ گئی ہے۔ عام رائے یہی ہے کہ چینلز اپنی ریٹنگ بڑھانے کے لیے انسانیت کے احترام کا کوئی خیال نہیں رکھتے۔
چین کے لیے یہ دو طرفہ شاہراہ دونوں ممالک کے درمیان پھلتی پھولتی شراکت داری کی علامت ہے، جس میں اربوں ڈالر کی سرمایہ کاری کی گئی ہے۔ تاہم چین کے سرحدی علاقوں میں رہائش پذیر بعض تاجروں کا موقف ہے کہ اس شاہراہ کی تعمیر محض چین کے مفاد میں کی گئی ہے۔ شاہراہ قراقرم کے قریب چینی صوبہ سنکیانگ کے شہر تاشکرگن میں کاروبار کرنے والے پاکستانی تاجر مراد شاہ نے خبر رساں ادارے اے ایف پی کو بتایا، ’’چین کہتا ہے کہ ہماری دوستی ہمالیہ سے بلند اور سمندر سے زیادہ گہری ہے۔ لیکن وہ دل سے ایسا نہیں سمجھتا۔ سی پیک منصوبوں میں پاکستان کو کوئی فائدہ نہیں۔ اس سے صرف چین کی اپنی اقتصادی نشو و نما ہو گی۔‘‘ چین کے مغربی شہر کاشغر سے پاکستان میں گوادر کی بندرگاہ تک تعمیر ہونے والی شاہراہ چین اور پاکستان کے درمیان اربوں ڈالر کے ’ون بیلٹ ون روڈ پروجیکٹ‘ کا ایک اہم منصوبہ ہے۔ اس منصوبے میں پرانی سلک روڈ کی بحالی اور چینی کمپنیوں کو پوری دنیا میں نئی کمپنیوں سے جوڑنا شامل ہے۔ دونوں ممالک کا کہنا ہے کہ سی پیک  پاکستان اور چین دونوں کے لیے یکساں طور پر فائدہ مند ہے تاہم اعداد و شمار ذرا مختلف کہانی بتاتے ہیں۔ پاکستان کی چین کو برآمدات سن 2016 کے نصف تک آٹھ فیصد کم ہو چکی تھیں جبکہ درآمدات میں انتیس فیصد اضافہ ہو گیا تھا۔ سنکیانگ میں پاکستانی کاروباری افراد سی پیک سے پاکستان کو کچھ زیادہ حاصل ہوتا نہیں دیکھتے۔ ان پاکستانی تاجروں کو چین میں سلامتی کے نظام اور پل پل بدلتے کسٹمز انتظامات سے بھی شکایت ہے۔,چینی شہر کاشغر اور گوادر کے درمیان سی پیک کے تحت بننے والی تیرہ سو کلومیٹر طویل شاہراہ دونوں ممالک کے مطابق مشترکہ طور پر فائدہ مند ہے۔ تاہم بعض پاکستانی تاجروں کے نزدیک اس سے اقتصادی فوائد صرف چین کو حاصل ہوں گے۔
امریکی قانون دانوں نے ایک نیا بل منظور کیا ہے ۔ جس کے تحت عراق اور افغانستان جاری فوجی کاروائیوں کے لئے مذید ایک سو نواسی ارب ڈالر کی رقم فراہم کی جائے گی۔ منگل کے روز امریکی سینٹ نے رقم کی فراہمی کے حوالے سے بل میں کچھ تبدیلیاں کی تھیں۔ جس پر بدھ کے روز ایوان نمائندگان میں ووٹنگ ہوئی ۔ اس بل کے حق میں 272 اور مخالفت میں 142ووٹ پڑے ۔ اب صدر بش کے دستخط کے بعد یہ بل ، قانون کی صورت اختیار کر لے گا۔ اس بارے میں صدر بش پہلے ہی کہ چکے ہیں کہ اگر ایوان نمائندگان نے بل کے حق میں ووٹ ڈالے تو وہ اس پیکج پر دستخط کر دیں گے۔ امریکی سینٹ کے ترمیم کرنے سے پہلے اس بل میں جو رقم منظور کی گئی تھی وہ صرف افغانستان کے لئے تھی۔ دوسری طرف ڈیموکریٹس کا یہ دیرینہ مطالبہ تھاکہ عراق سے امریکی افواج کی واپسی کے حوالے سے ایک میعاد الاوقات یہ مقرر کیا جائے لیکن موجودہ بل کسی ایسے شرط کے بغیر منظور کیا گیا ہے۔ حکمران جماعت ریپبلکن نے سینٹ مین اس بل کی منظوری پر خوشی کا اظہار کیا ہے۔ اسی جماعت سے تعلق رکھنے والے سینیٹر Mitch Mcconnel ، جنہوں نے اس بل میں ترامیم کی تھیں کہا کہ ہماری پوری کوشش ہے کہ عراق اور افغانستان میں موجود دستوں کے وسائل کو پورا کیا جائے۔ اور اس حوالے سے ہم انہیں اکیلا نہیں چھوڑ سکتے۔ امریکا کے عوام کی بڑی تعداد ابھی بھی عراق جنگ کی مخالفت کر رہی ہے۔ اور صدر بش سے فوج کو واپس بلانے کا مطالبہ بھی کرتی رہتی ہے۔,امریکی ایوان نمائندگان نے عراق اور افغانستان میں جاری جنگوں کے لئے ایک سو نواسی ارب ڈالر کی منظوری دے دی۔
 سعودی پریس ایجنسی نے شاہی فرمان جاری کرتے ہوئے شہزادہ سلطان کے انتقال کی تصدیق کی ہے۔ شاہ عبد اللہ کی جانب سے جاری کردہ فرمان میں کہا گیا ہے، ’’خادم حرمین شریفین شاہ عبد اللہ اپنے بھائی اور ولی عہد شہزادہ سلطان کی موت پر انتہائی غمگین اور رنجیدہ ہیں، وہ سلطنت سے باہر ناسازی طبعیت کے سبب انتقال کر گئے ہیں۔‘‘ سعودی عرب کے سرکاری ٹیلی وژن پر معمول کی نشریات روک کر قرآن کی تلاوت اور مقدس مقامات کے مناظر دکھائے جا رہے ہیں۔ سعودی خبر رساں ادارے کے مطابق شہزادہ سلطان کی آخری مذہبی رسومات منگل کو دارالحکومت ریاض میں ادا کی جائیں گی۔  سعودی شاہ عبد اللہ کی صحت بھی ڈھلتی عمر کے ساتھ تنزلی کی جانب گامزن ہے۔ شاہ عبد اللہ گزشتہ سال تین ماہ تک علاج معالجے کے سبب منظر عام پر نہیں آئے تھے۔ اس دوران ان کے کمر کا آپریشن ہوا اور اب ان کی صحت قدرے بہتر بتائی جا رہی ہے۔ غالب امکان ہے کہ اب وزیر داخلہ شہزادہ نائف کو ولی عہد مقرر کر دیا جائے گا۔ شہزادہ نائف کے متعلق کہا جاتا ہے کہ وہ شاہ عبد اللہ اور مرحوم شہزادہ سلطان کے مقابلے میں زیادہ قدامت پسند ہیں۔,سعودی عرب کے ولی عہد شہزادہ سلطان بن عبد العزیز السعود ناسازی طبعیت کے باعث انتقال کر گئے ہیں۔ 86 سالہ شہزادہ سلطان سعودی عرب میں دفاع اور ہوا بازی کے وزیر بھی تھے۔
 گلوبل ایچ واچ انڈیکس کے مطابق ناروے بوڑھے افراد کے لیے ہر لحاظ سے بہترین جگہ ہے۔ یہ فہرست ہیلپ ایچ نامی ایک بین الاقوامی ادارہ تیار کرتا ہے۔ اس ادارے کے مطابق اگر کسی ملک میں اقتصادی ترقی ہو رہی ہے تو اس کا مطلب یہ نہیں ہے کہ وہاں کے بوڑھے افراد کی زندگیاں بھی اچھے انداز میں گزر رہی ہیں، ’’ اس سلسلے میں خاص منصوبہ بندی اور اس پر عمل درآمد کی ضرورت ہوتی ہے۔‘‘ یہ انڈیکس چار مختلف شعبوں مالی ضمانت، طبی سہولیات، امکانات اور ماحول کو نظر میں رکھتے ہوئے تیار کیا جاتا ہے اور ان چاروں شعبوں میں بہتر کارکردگی دکھانے والے ملکوں کو ہی فوقیت دی جاتی ہے۔ ہیلپ ایج کے مطابق کچھ ممالک کسی ایک ہی شعبے میں بہت بہتر ہوتے ہیں۔ مثال کے طور پر جاپان طبی سہولیات کے حوالے سے بوڑھے افراد کے لیے بہترین ہے اور اسی طرح سوئٹزرلینڈ بوڑھے افراد کو سب سے اچھی آب و ہوا مہیا کرتا ہے۔  اس انڈیکس کے مطابق افغانستان اس حوالے سے تیار کی جانے والی فہرست میں آخری مقام پر ہے۔ اس ملک میں عمر رسیدہ افراد کے سہولیات کا شدید فقدان ہے۔ اس تناظر میں کی جانے والی درجہ بندی میں پہلے دس ممالک کا تعلق مغربی یورپ، شمالی امریکا اور آسٹریلیا سے ہےجبکہ استثنائی طور پر جاپان نویں نمبر پر ہے۔ یہ انڈیکس ساٹھ سال سے زائد کی عمر کے افراد کو حاصل سہولیات کو دیکھتے ہوئے تیار کیا جاتا ہے۔,بدھ کے روز گلوبل ایج واچ انڈیکس جاری کیا گیا ہے۔ اس انڈیکس میں 96 ممالک کا جائزہ لیا گیا اور اس کے مطابق ناروے بوڑھے افراد کے لیے بہترین ملک ہے۔
قندوز کے گورنر محمد عمر کے مطابق افغان فوجیوں اور خصوصی امریکی دستوں نے ضلع آرچی میں جمعے کی شب مشترکہ کارروائیوں میں 14 طالبان کو ہلاک کیا۔ محمد عمر کے مطابق ان کارروائیوں میں چار مشتبہ طالبان کو گرفتار بھی کیا گیا۔ محمد عمر نے بتایا کہ ایک دوسرے ضلح امام صاحب میں جمعہ کے روز سیکیورٹی فورسز اور طالبان عسکریت پسندوں کے درمیان ہونے والی جھڑپوں میں تین افغان فوجی اور تین عسکریت پسند ہلاک ہوئے۔ افغانستان کے شمال میں گزشتہ کچھ عرصے سے پرتشدد واقعات میں اضافہ دیکھنے میں آیا ہے۔ گزشتہ تین برسوں میں سب سے زیادہ پرامن سمجھے جانے والے صوبہ قندوز میں گزشتہ کچھ عرصہ میں سات جرمن فوجی ہلاک جبکہ ایک درجن شدید زخمی ہوئے۔ مبصرین کا خیال ہے کہ پاکستانی قبائلی علاقوں میں فوجی آپریشن اور مشرقی و جنوب مشرقی افغانستان میں نیٹو دستوں کی کارروائیوں میں اضافے کے باعث طالبان عسکریت پسند اب نسبتا کم شورش زدہ علاقوں قندوز اور بگرام کا رخ کر رہے ہیں۔ شمالی افغانستان میں 4500 جرمن فوجی خدمات سرانجام دے رہے ہیں جبکہ مزید 500 فوجی اگلے چند ماہ میں وہاں روانہ کئے جارہے ہیں۔ قندوز کے گورنر محمد عمر کے مطابق چارگڑھ اور آرچی کے علاقوں میں 1200 امریکی فوجی متعین کئے جا رہے ہیں۔ عمر نے یہ بھی بتایا کہ اگلے چند ماہ میں شمالی افغانستان میں امریکی فوجیوں کی تعداد میں میں تین ہزار کا اضافہ ہو گا اور شمالی صوبے بلخ میں امریکی فوج ایک اڈہ بھی قائم کرے گی۔,شمالی افغان صوبے قندوز میں امریکی افواج اور افغان سیکیورٹی فورسز نے طالبان کے ساتھ مختلف جھڑپوں میں 29 طالبان ہلاک کر دیے ہیں۔ صوبائی گورنر نے ان جھڑپوں اور ہلاکتوں کے حوالے سے تفصیلات جاری کیں۔
'پرشین وائلڈ لائف ہیریٹج فاؤنڈیشن' کے ایک آٹھ رکنی گروہ کو جنوری 2018ء میں گرفتار کیا گیا تھا۔ ان کی گرفتاری کی دنیا بھر کے سائنسدانوں اور ماحولیاتی کارکنوں نے مذمت کی تھی۔ اس فاؤنڈیشن کے مینیجنگ ڈائریکٹر کاؤس سید امامی جو کہ ایران کے ساتھ کینیڈا کی شہریت بھی رکھتے ہیں کو بھی حراست میں لیا گیا تھا لیکن بعد میں عدلیہ کا کہنا تھا کہ انہوں نے جیل میں خود کشی کر لی۔ ان کے خاندان نے ان کی ہلاکت کی تحقیقات کرنے کا مطالبہ کیا تھا جو اب تک پورا نہیں ہو سکا۔ ایران کی انقلابی عدالت نے نیلوفر بیانی اور مراد تاہباز کو دس سال قید کی سزا سنائی، طاہر غدیریان اور ہومان جوکار کو آٹھ سال اور عامر حسین خالقی اور سپیدے کوہ پیا کو چھ چھ سال کی سزا سنائی۔ اس گروہ کو سب سے پہلے پاسداران انقلاب کے خفیہ ادارے کے اہلکاروں نے گرفتار کیا تھا۔ ان پر الزام عائد کیا گیا تھا کہ یہ جنگلی حیات کو تحفظ فراہم کرنے والے بن کر دوسرے ممالک کی فوج کے لیے جاسوسی کر رہے تھے۔ قدرتی حیات کے یہ ماہرین بقاء کے خطرے سے دوچار جانوروں، خاص کر ایرانی اور ایشائی چیتے کو تحفظ فراہم کرنے کی مہم کے دوران کیمروں کا استعمال کر رہے تھے۔ ان افراد کے خلاف 'زمین پز کرپشن‘ کرنے کا الزام لگایا گیا تھا جس کی سزا موت ہے لیکن بعد میں یہ الزامات واپس لے لیا گیا تھا۔ انسانی حقوق کی تنظیم ایمنسٹی انٹرنیشنل کا کہنا ہے کہ ایسے شواہد موجود ہیں کہ ان افراد کو تشدد اور غیر اخلاقی رویے کا سامنا کرنا پڑا تاکہ یہ اپنے پر لگائے گئے الزامات کو قبول کر لیں۔ ب ج، ع ق,ایران کی ایک انقلابی عدالت نے جنگلی حیات کو تحفظ فراہم کرنے والے چھ افراد کو جاسوسی کرنے کے جرم میں چھ سے دس سال کی سزا سنائی ہے۔
پاکستان اور بھارت کے مابین خارجہ سیکریٹری سطح کے مذاکرات کے اگلے دور سے قبل یہ معاملہ ایک نیا تنازعہ بن کر ابھر رہا ہے۔ سفارتی ذرائع کا البتہ کہنا ہے کہ اس کا اثر خارجہ سیکریٹری سطح کے مذاکرات پر نہیں پڑے گا۔ یہ مذاکرات 23 اور 24 جون کو اسلام آباد میں ہوں گے۔ پاکستانی دفتر خارجہ کی ترجمان کی جانب سے جاری کردہ بیان میں کہا گیا کہ بھارتی بحریہ کے جہاز Godavari نے نا صرف بدر کی امدادی سرگرمیوں کو متاثر کیا بلکہ خطرناک انداز بھی اختیار کیا۔ بھارتی ذرائع نے جہاز کے مالک کے حوالے سے بتایا کہ انہوں نے بھارتی بحریہ سے متعدد بار مدد کی درخواست کی مگر ان کی جانب سے یہ مشورہ دیا گیا کہ نیٹو سے رابطہ کیا جائے اگر ان کے جنگی بحری جہاز اس علاقے میں ہوں گے تو مدد کو پہنچ جائیں گے۔ اس کے برعکس تاوان کے ادائیگی کے بعد پاکستانی بحریہ کے جہاز پی این ایس بدر نے قزاقوں کے ہاتھوں دوبارہ یرغمال بنائے جانے کے خطرے کے پیش نظر فوری طور پر سوئز کے پاس پہنچ کر اسے اپنی نگرانی میں اومان کی جانب گامزن کیا۔,اسلام آباد حکومت نے بھارتی جنگی بحری جہاز کے پاکستانی بحریہ کے جہاز سے ٹکرانے پر نئی دہلی سے باضابطہ طور پر احتجاج کیا ہے۔
'نونومبر 1989ء جرمنی کی جدید تاریخ کا خوش قسمت ترین اور سب سے زیادہ پر مسرت دن ہے۔ آج سے 20 برس پہلے دیوار برلن کے گرنے سے جرمنی کا دوبارہ اتحاد ممکن ہو سکا۔ اس دن نے بہت سے جرمن باشندوں کی تقدیر بدل کر رکھ دی۔ میری اپنی زندگی کو بھی اس روز نے یکثر تبدیل کررکھ دیا۔ مجھے اچھی طرح یاد ہے کہ نو نومبر 1989ء کی شام جب میں اکیڈمی آف سائنسز، جہاں میں اس وقت کام کیا کرتی تھی، سے واپس گھر آئی تو ٹیلی ویژن پر یہ اعلان کیا جا رہا تھا کہ جلد ہی منقسم جرمنی کے درمیان پائی جانے والی سرحد کھول دی جائے گی۔ پہلے تو میری سمجھ میں نہیں آیا کہ اس کا مطلب کیا ہے، میں نے فوراً اپنی ماں کو فون کیا اور انہیں یہ اطلاع دی۔ چند گھنٹوں کے اندر بورن ہولمر اسٹراسے یا سڑک پر ہزاروں جرمن باشندے اس پر واقع پل کو عبور کر کے مغربی برلن میں قدم رکھنے کےلئے جمع تھے۔ میں بھی اس ہجوم میں شامل ہو کرسب کی خوشیوں میں شریک ہو گئی۔ آج اس خوش گوار واقعے کی بیسویں سالگرہ کے موقع پر میں نے بہت سے انسانوں کو مدعو کر رکھا ہے میرے ساتھ مل کر ایک بار پھر بورن ہالمر اسٹریٹ پر بنے اس پل پر سے چلتے ہوئے برلن میں داخل ہونے کے اس علامتی مارچ میں حصہ لینے کے لئے۔' ,جرمنی میں آج جشن آزادی اور دیوارِ برلن کے انہدام کی بیسویں سالگرہ منائی جا رہی ہے۔ بیس برس قبل مشرقی اور مغربی جرمنی کو تقسیم کرنے والی دیوار منہدم کر دی گئی تھی۔
مقامی انتظامیہ کے مطابق یہ بدقسمت وین مظفرآباد کے قریبی علاقے گڑھی دوپٹہ میں دریائے جہلم میں جا گری۔ یہ علاقہ پاکستانی دارالحکومت اسلام آباد سے 140 کلومیٹر شمال مشرق کی طرف واقع ہے۔ مظفرآباد کے سینیئر پولیس افسر غلام اکبر کے مطابق بس کے ڈرائیور اور چار بچوں کو زندہ بچا لیا گیا ہے۔ تاہم خدشہ ہے کہ باقی تمام بچے اس حادثے میں جاں بحق ہو گئے ہیں۔ امدادی کارکن حادثے کی جگہ سے اب تک 15 لاشیں نکال چکے ہیں۔ پولیس کے مطابق بظاہر یہ حادثہ بس کا سٹیئرنگ جام ہو جانے کی وجہ سے پیش آیا، جسے ایک 40 سالہ ڈرائیور چلا رہا تھا۔ حادثے کے وقت بس دریائے جہلم کے کنارے ایک پہاڑی سڑک پر سفر کر رہی تھی۔ امدادی ادارے دریا میں گری اس سکول وین کو نکالنے کی کوشش کے علاوہ ابھی تک لاپتہ بچوں کی تلاش کا کام بھی جاری رکھے ہوئے ہیں۔ رپورٹ: افسر اعوان ادارت: مقبول ملک,پاکستان کے زیرانتظام جموں کشمیرکے دارالحکومت مظفرآباد میں منگل کے روز ایک سکول وین دریا میں جا گری جس میں 30 بچے سوار تھے۔
 اتوار کے روز اپنے ایک بیان میں سینئر برطانوی فوجی کمانڈر جیمز بُکنل نے کہا، ’ہم پر ان افراد کا قرض ہے، جو اپنی خدمات کا نتیجہ دیکھے بغیر ہی دنیا سے رخصت ہو گئے۔ اپنے خون کے گراں قدر سرمایے کی فراہمی کے بعد ہم مزید پرعزم ہیں۔ اگر میں ایسا سوچتا کہ ہم کچھ بہتر نہیں کر پائیں گے، تو میرے خیالات کچھ اور ہوتے، مگر مجھے یقین ہے کہ ہم وہاں (افغانستان میں) بہتری لا سکتے ہیں۔‘ افغانستان سے غیر ملکی افواج کا انخلا سن 2014 کے اواخر تک مکمل ہونا طے ہے  انہوں نے کہا کہ طالبان کی طاقت کے مراکز سمجھے جانے والے علاقے بھی اب طالبان کے کنٹرول میں نہیں ہیں۔ ’’ایسے کوئی شواہد نہیں ہیں، جن سے یہ ظاہر ہو کہ طالبان افغانستان کے کسی علاقے پر مکمل کنٹرول رکھتے ہیں یا کسی علاقے میں ان کے اثر رسوخ میں اضافہ ہو رہا ہے۔‘‘  انہوں نے کہا کہ افغانستان کا دارالحکومت کابل پاکستان کے تجارتی شہر کراچی سے زیادہ محفوظ ہے۔ گزشتہ برس امریکہ کی جانب سے 30 ہزار اضافی فوجیوں کی تعیناتی کے اقدامات کی نگرانی کرنے والے جنرل بُکنل نے مغربی دنیا سے اپیل کی کہ وہ اگلے دو برسوں میں افغانستان سے اپنی فوجوں کے انخلاء کے منصوبے پر مل جل کر کام کریں۔ انہوں نے کہا کہ طالبان کے خلاف جنگ کا آغاز مغربی دنیا نے اتحاد کے ساتھ کیا تھا، اب ویسے ہی وہاں سے فوجیوں کا انخلاء بھی باہمی مشاورت اور اتفاق رائے سے ہونا چاہیے۔,برطانوی فوج کے لیفٹیننٹ جنرل جیمز بُکنل نے کہا ہے کہ افغانستان سے غیر ملکی فوجیوں کا غیرمنظم انخلاء وہاں اب تک دی جانے والی قربانیوں کو رائیگانی میں تبدیل کر سکتا ہے، اس لیے فوجی انخلاء ایک مربوط انداز میں ہونا چاہیے۔
کرن جوہر کو باپ بننے کے لیے ایک کرائے کی ماں کا سہارا لینا پڑا جس نے کرن جوہر کے لیے جڑواں بچے کیے۔ ان میں ایک لڑکا اور ایک لڑکی ہے۔ کرن جوہر کے مطابق نومولود بچے کا نام یَش اور بچی کا نام رُوحی رکھا گیا ہے۔ اس مناسبت سے کرن جوہر نے اپنے ایک پیغام میں کہا کہ یہ اُن کے لیے انتہائی جذباتی صورت حال ہے اور وہ باپ بننے کی کیفیت کو الفاظ میں بیان کرنے سے قاصر ہیں۔ کرن جوہر نے یہ بھی کہا کہ والدین کی ذمہ داریوں اور فرائض کا بغور مشاہدہ اور مطالعہ کرنے کے بعد ہی انہوں نے یہ فیصلہ کیا کہ وہ ایک کرائے کی ماں کے ذریعے اولاد حاصل کریں گے۔ بھارتی فلمی صنعت بالی ووڈ کے مشہور ہدایتکار اور فلم ساز کرن جوہر نے باپ بننے کے موقع پر اپنے بیان میں کہا کہ وہ عورت جس نے اُن کے لیے بچوں کو جنم دیا ہے، وہ اُس کے انتہائی مشکور و ممنون ہیں کیونکہ اُس کے مکمل تعاون ہی سے وہ اپنے ایسے ایک خواب کی تکمیل کر پائے ہیں، جو وہ برسوں سے دیکھ رہے تھے۔ یہ امر اہم ہے کہ کرن جوہر نے ابھی تک شادی نہیں کی ہے اور وہ سنگل ہیں۔ ممبئی کے بعض سماجی حلقے اُن کے ہم جنس پرست ہونے کے بھی اشارے دیتے ہیں۔ بھارتی فلم انڈسٹری کے وہ پہلے فرد نہیں ہیں جنہوں نے کرائے کی ماں کی سہولت حاصل کی ہے۔ بھارت کے مشہور اداکار شاہ رخ خان اور اُن کی بیوی گوری خان نے بھی تیسرے بچے کے حصول کے لیے ایک کرائے کی ماہ کا سہارا لیا تھا۔,بھارتی فلم انڈسٹری سے تعلق رکھنے والے کرن جوہر بالی ووڈ کی ایک مشہور شخصیت ہیں۔ انہوں نے ابھی تک شادی نہیں کی لیکن وہ جڑواں بچوں کے باپ بن گئے ہیں۔
مہاجرین کے بارے میں خبریں فراہم کرنے والے یورپی ادارے انفومائیگرنٹس کے مطابق سن دو ہزار سترہ میں اٹلی میں بغیر سرپرست کے آنے والے بچوں کی تعداد میں سن 2016 کے مقابلے میں چھیاسٹھ فیصد اضافہ ہوا ہے۔ یورپی یونین کے ادارہ شماریات کا کہنا ہے کہ اٹلی میں آنے والے اٹھارہ سال سے کم عمر افراد کی تعداد یورپی ممالک میں سب سے زیادہ یعنی قریب چھیاسٹھ فیصد ہے۔ یورو اسٹیٹ کے اعدادو شمار کے مطابق بغیر سرپرست کے یورپ آنے والے مہاجر نا بالغ تارکین وطن کی تعداد اٹلی کے بعد جرمنی میں ہے جہاں نو ہزار ایک سو ایسے بچوں نے پناہ کی درخواستیں دی ہیں۔ یہ تعداد پوری یورپی یونین میں ایسے بچوں کا انتیس فیصد بنتی ہے۔ مہاجرت کی پالیسیوں کے نفاذ سے متعلق یورپی یونین کمیشن کی ایک تجدید شدہ رپورٹ کی رُو سے بحیرہ روم کے مرکزی راستے سے اس سال چھ مئی تک یورپ کا رخ کرنے والے تارکین وطن کی تعداد  نو ہزار پانچ سو سڑسٹھ رہی، جو سن 2017 میں اسی مدت کے مقابلے میں 77 فیصد کم ہے۔ اس کے مقابلے میں یونانی جزیروں پر اترنے والے مہاجرین کی تعداد سال 2018 کے پہلے اٹھارہ ہفتوں میں نو ہزار تین سو انچاس رہی جو اس سے ایک سال قبل اسی عرصے میں پانچ ہزار پانچ سو بیاسی تھی۔ سب سے زیادہ پناہ گزین یعنی اٹھاون فیصد جزیرے لیسبوس پر اترے جس کے بعد مہاجرین کی تعداد کے حوالے سے دوسرا نمبر ساموس کا رہا۔,سن دو ہزار سترہ میں تنہا سفر کر کے یورپ آنے والے اکتیس ہزار چار سو نا بالغ افراد یورپی یونین رکن ممالک میں پناہ کے طالب ہوئے۔ ان میں سے ہر تین میں سے ایک بچے نے پناہ کے لیے اٹلی میں درخواست دائر کی۔
"جنوری سن 2015 تا دسمبر سن 2017  کے دوران اسپين ميں تقريباً بارہ ہزار تارکين وطن کی مالی معاونت کی گئی، جن ميں سے ساٹھ فيصد کا تعلق شام سے تھا۔ رقوم 11,971 تارکين وطن اور پناہ گزينوں ميں تقسیم کی گئيں۔ ان ميں شامی پناہ گزين سر فہرست تھے۔ مالی معاونت سے مستفيد ہونے والوں ميں 7,277 يا 60.8 فيصد شہری شام کے تھے، 759 کا تعلق وينزويلا سے تھا ، 714 کا تعلق فلسطين سے، 662 کا يوکرائن سے، 252 کا مراکش سے، 208 کا تعلق افريقی ملک گینی سے جبکہ 714 کا تعلق کولمبيا سے تھا۔ ہسپانوی کميشن برائے ريفيوجيز اسسٹنس کے ليگل سروسز محکمے کے سربراہ لوآرديس ناوارو نے کہا، ’’ہميں اس بات پر خوش ہونا چاہيے کہ اپنے آبائی ملکوں ميں مسائل سے فرار ہونے والے لوگ عارضی پناہ کے ليے اسپين کا انتخاب کرتے ہيں۔‘‘ انہوں نے مزيد بتايا کہ ہسپانوی ریسپشن سينٹرز يا مہاجرين کے مراکز ميں رہائش کے انتظامات اور روز مرہ کے اخراجات کے ليے رقوم کے علاوہ قانونی، نفسياتی اور سماجی مدد بھی فراہم کی جاتی ہے۔ اسپين ميں سياسی پناہ کے متلاشی افراد کو رياست کی جانب سے اٹھارہ ماہ تک مالی امداد کی فراہمی ممکن ہے۔ چند مخصوص کيسوں ميں يہ مدت چوبيس ماہ بھی ہو سکتی ہے۔ مہاجرين حد سے حد چھ ماہ تک رياست يا غير سرکاری تنظيموں کے قائم کردہ مہاجر کيمپوں ميں رہ سکتے ہيں۔ جرمن معاشرے و روزگار کی منڈی ميں 'مہاجرين کا انضمام کیسے بہتر بنایا جائے؟'",اسپين ميں پناہ گزينوں کا معاشرے ميں انضمام کو ممکن بنانے کے ليے ان کی مالی معاونت کی جا رہی ہے۔ تين سال پر محيط اس پروگرام سے مستفيد ہونے والوں ميں شامی پناہ گزين سر فہرست ہيں۔
 اس سے پہلے سوموار کی صبح اسلام آباد میں ہزاروں افراد پر مشتمل استقبالی ہجوم سے خطاب کے خواہش مند ڈاکٹر قادری کا جہاز جب لاہور کے علامہ اقبال انٹرنیشنل ایئرپورٹ پر پہنچایا گیا تو انہوں نے احتجاج کرتے ہوئے جہاز سے نیچے اترنے سے انکار کر دیا۔ اس موقعے پر ان کا کہنا تھا کہ انہیں پولیس پر اعتبار نہیں، اس لئے جب تک پاکستانی فوج انہیں اپنی حفاظت میں لے کر نہیں جاتی، وہ جہاز سے نہیں اتریں گے۔   جناح ہسپتال پہنچ کر انہوں نے وہاں زیر علاج پاکستان عوامی تحریک کے زخمی کارکنوں کی عیادت کی اور اس بارے میں ڈاکٹروں سے بریفنگ بھی لی۔ یاد رہے مذہبی رہنما ڈاکٹر طاہرالقادری 2006ء سے کینیڈا میں مقیم ہیں، آج کل وہ اپنے لاکھوں کارکنوں کے ذریعے ایک حکومت مخالف تحریک چلا رہے ہیں۔ پاکستان میں ایسی افواہیں بھی گردش کر رہی ہیں کہ ڈاکٹر قادری کو سول حکومت کے خلاف ایک منظم ریاستی ادارے کی حمایت حاصل ہے۔  پاکستان کے معروف صحافی مجیب ا لرحمان شامی نے ڈی ڈبلیو کو بتایا کہ یہ ایک اچھی بات ہے کہ ڈاکٹر قادری خیریت سے ماڈل ٹاؤن اپنی منزل پر پہنچ چکے ہیں اور آج کوئی بڑا ناخوشگوار واقعہ دیکھنے میں نہیں آیا۔ ان کے نزدیک ڈاکٹر قادری کے اصرار پر بھی فوج کا نہ آنا ایک مثبت پیش رفت ہے۔ ان کی رائے میں اگر پاکستانی حکمرانوں نے مستقبل میں بھی آج جیسی فراست کا ثبوت دیا تو ملکی حالات بہتر ہو سکتے ہیں۔ ان کی رائے میں ملکی ترجیحات کو درست کرنے کی شدید ضرورت ہے۔,ڈاکٹر طاہر القادری نے لاہور پہنچنے کے بعد اپنے پہلے خطاب میں کہا ہے کہ وہ اپنے کارکنوں کے لہو کے ایک ایک قطرے کا انتقام لیں گے۔ دوسری جانب ان کے اصرار کے باوجود فوج ان کی مدد کو نہیں پہنچی۔
 رفیق حریری قتل کیس کی تحقیقات کرنے والی اقوام متحدہ کی تفتیشی ٹیم نے حریری کیس میں شام کو زمہ دار ٹھرایا تھا۔ بارہ فروری کو شام کے دارلحکومت دمشق میں کار بم حملے میں ہلاک ہونے والے حزب اللہ کے کمانڈرعماد مغنیہ کو بیروت میں سپرد خاک کیا گیا۔ عماد مغنیہ کی نماز جنازہ بیروت کے جنوب میں شیعہ آبادی والے علاقے میں ادا کی گئی۔ مغنیہ کی رسم تدفین کے موقع پر حزب اللہ کے لیڈرحسن نصراللہ نے اپنے خطاب میں اس قتل کا ذمہ دار اسرائیل کو ٹھہرایا۔ اس موقع پر ایران کے وزریر خارجہ منوچہر متقی بھی موجود تھے۔ ایک وقت میں مغنیہ کو دنیا کا سب سے خطرناک دہشت گرد سمجھا جاتا تھا۔ امریکہ میں گیارہ ستمبرکے حملوں سے پہلے مغنیہ کو دنیا میں سب سے زیادہ امریکیوں کی ہلاکت کا ذمہ دار سمجھا جاتا تھا۔ اسامہ بن لادن سے قبل عماد مغنیہ کا نام امریکہ کو مطلوب افراد میں سرفہرست تھا۔,لبنان کے دارلحکومت بیروت میں ملک کے سابق وزریر اعظم رفیق حریری کی تیسری برسی منائی گئی جبکہ شہر کے جنوب میں حزب اللہ کے مقتول رہنما عماد مغنیہ کی نماز جنازہ ادا کی گئی۔
 بُسینی جیسے انقلابی جو تصورات رکھتے تھے، کيا اخوان المسلمون سے تعلق رکھنے والے نئے صدر محمد مُرسی اُن سے مطابقت رکھتے ہيں؟ نمائش ديکھنے والی ايک خاتون نے کہا:’’مُرسی انقلاب کے صدر نہيں ہيں۔ حال ہی ميں بجلی کی فراہمی بند ہونے کے علاوہ دوسرے مسائل بھی پيدا ہوئے ہيں، جو اس سے پہلے نہيں تھے۔‘‘  ايک اور مصری شہری نے کہا:’’64 ميں سے چار انتخابی وعدے پورے کئے گئے ہيں۔ 24 وعدوں کو پورا کرنے کے ليے صرف کچھ کام ہوا ہے۔‘‘  يہ ايک خراب ميزانيہ ہے۔ خود اخوان المسلمون کے عمّار البلتاغی جيسے کارکن اس سے مطمئن نہيں ہيں:’’معیشت، خدمات، قدرتی گيس اور بجلی کی فراہمی، سلامتی اور امن و امان اور ٹريفک کی صورتحال پہلے سے زيادہ خراب ہو گئی ہے۔ ليکن کوئی بھی صدر 100 دنوں ميں 60 سالہ خرابياں دور نہيں کر سکتا ۔‘‘   انٹرنيٹ ويب سائٹ پر اخوان المسلمون کے ارکان کو کوڑا اٹھاتے اور پوليس کو بليک مارکيٹ ميں گيس سلنڈر فروخت کرنے والے تاجروں کا تعاقب کرتے دکھايا جاتا ہے۔ اگرچہ گزشتہ ویک اینڈ پر صدر مُرسی نے یہ کہا کہ 70 فيصد انتخابی وعدے پورے کر ديے گئے ہيں، ليکن عام زندگی ميں ایسا کچھ بھی محسوس نہيں کيا جا رہا ہے۔,مصری صدر مُرسی کو اقتدار سنبھالے 100 دن گذر چکے ہيں۔ اس دوران اُن کے بہت سے انتخابی وعدے پورے نہيں ہوئے ہيں۔
 خبر رساں ادارے اے ایف پی نے امریکی حکام کے حوالے سے لکھا ہے کہ براہ راست امن مذاکرات کے ذریعے کسی امن معاہدے کے حوالے سے طے کردہ اپریل کی ڈیڈلائن جوں جوں قریب آ رہی ہے، فریقین کے درمیان مذاکرات میں بھی تیزی دیکھی جا رہی ہے، تاہم فریقین کے درمیان پائے جانے والے اختلافات بہت شدید ہیں اور ان میں کمی کے لیے انہیں بڑے فیصلے کرنے کی ضرورت ہے۔  خیال رہے کہ اسرائیل اور فلسطینی انتظامیہ کے درمیان تین برس تک تعطل کا شکار رہنے والے امن مذاکرات گزشتہ برس جولائی میں امریکی وزیر خارجہ جان کیری کی سخت سفارتی کوششوں کے بعد شروع ہوئے تھے۔ ان مذاکرات کے ذریعے کسی امن ڈیل کے لیے اپریل 2014ء کی ڈیڈ لائن رکھی گئی تھی۔ امریکی حکام کا کہنا ہے کہ رواں ہفتے فریقین کے درمیان کسی امن معاہدے کی جانب لے جانے والے فریم ورک پر سمجھوتہ ممکن دکھائی نہیں دیتا اور اس کے لیے مزید وقت درکار ہو گا۔  دوسری جانب ریپبلکن جماعت سے تعلق رکھنے والے امریکی سینیٹر جان مک کین بھی کانگریس کے ایک وفد کے ساتھ اسرائیل کے دورے پر ہیں۔ جمعے کے روز مک کین نے اپنے ایک بیان میں کہا کہ اسرائیلی وزیراعظم نیتن یاہو نے کیری کی جانب سے پیش کردہ تجاویز پر سخت تحفظات کا اظہار کیا ہے۔ یروشلم میں صحافیوں سے بات چیت میں مک کین کا کہنا تھا کہ نیتن یاہو اس حوالے سے انتہائی فکر مند ہیں کہ آیا یہ اسرائیل کو اس کی سرحدوں کے دفاع کی صلاحیت دیتا ہے یا اسرائیلی سلامتی کا دارومدار فلسطینی ریاست اور ان کے ارادوں پر رکھ چھوڑتا ہے۔,امریکی وزیرخارجہ جان کیری نے جمعہ کو اسرائیلی اور فلسطینی رہنماؤں سے ملاقاتوں کا سلسلہ جاری رکھا۔ ان ملاقاتوں کا مقصد فریقین کے درمیان امن ڈیل کے حوالے سے پائے جانے والے تحفظات میں کمی کرنا اور اختلافات کو کم کرنا تھا۔
پاکستانی دارالحکومت اسلام آباد سے بدھ سترہ مئی کو موصولہ نیوز ایجنسی ڈی پی اے کی رپورٹوں میں بتایا گیا ہے کہ ہیومن رائٹس واچ نے وفاقی حکومت سے مطالبہ کیا ہے کہ وہ پاکستانی معاشرے میں اظہار رائے کی آزادی کے بنیادی حق کے احترام کو یقینی بناتے ہوئے انٹرنیٹ پر تنقیدی سرگرمیوں کے خلاف جاری کریک ڈاؤن ختم کرے۔ ساتھ ہی اس بارے میں ہیومن رائٹس واچ نے پاکستانی حکومت اور ملکی فوج کے متعدد حالیہ اقدامات کے حوالے بھی دیے ہیں، جو حکومت پر تنقید کرنے والے سماجی عناصر کی طرف سے انٹرنیٹ بالخصوص سوشل میڈیا پر شائع کردہ مواد کے بارے میں تھے۔ اس کے علاوہ قریب ایک ہفتہ قبل پاکستان میں ٹیلی مواصلاتی شعبے کے نگران ملکی ادارے پاکستان ٹیلی کمیونیکیشن اتھارٹی یا پی ٹی اے نے بھی کئی ملین پاکستانی شہریوں کو ان کے موبائل فونوں پر بھیجے گئے ٹیکسٹ پیغامات میں خبردار کیا تھا کہ وہ نہ صرف ’توہین مذہب‘ کے زمرے میں آنے والے مندرجات کو شیئر کرنے سے باز رہیں بلکہ اگر ان کو ایسا کوئی مواد کہیں سے ٹیلی فون پر بھیجا بھی جائے، تو وہ حکام کو فوری طور پر اس کی اطلاع دیں۔ ایڈمز نے کہا، ’’آن لائن اظہار رائے پر پاکستانی حکومت کے کریک ڈاؤن سے اختلافی سوچ رکھنے والے عناصر کے لیے مزید خطرات پیدا ہو جائیں گے، خاص طور پر ایک ایسے ماحول میں جو پہلے ہی زہریلا ہو چکا ہے۔‘‘,انسانی حقوق کی ایک سرکردہ بین الاقوامی تنظیم نے پاکستان میں انٹرنیٹ پر تنقیدی مواد شائع کرنے والے حلقوں کے خلاف ’بڑھتے ہوئے کریک ڈاؤن‘ کے خلاف خبردار کرتے ہوئے مطالبہ کیا ہے کہ حکومت اظہار رائے کی آزادی کو یقینی بنائے۔
 ان سابقہ کارکنوں کے مطابق تیان جِن کے نواح میں واقع اس دفتر میں سینا وائبو نے مجموعی طور پر کوئی ڈیڑھ سو نوجوان کالج گریجوایٹس کو ملازمت دے رکھی ہے، جو مختلف اوقات میں وہاں کام کرنے کے لیے جاتے ہیں۔ پیغامات سنسنر کرنے کا کام چوبیس گھنٹے جاری رہتا ہے۔ یہ تمام کارکن مرد ہیں۔ چینی خواتین اس کام سے دو وجوہات کی بناء پر اجتناب کرتی ہیں، ایک تو رات کے وقت ڈیوٹی انجام دینے سے اور دوسرے سینا وائبو پر بھیجے جانے والے ’ناپسندیدہ‘ پیغامات کی وجہ سے۔  چین بھر میں انٹرنیٹ کو سنسر کرنے پر ہزارہا افراد مامور ہیں۔ سینا وائبو کے ہاں سنسر شپ کے کام پر مامور نوجوانوں کی بڑی تعداد کی عمریں بیس اور تیس کے درمیان ہیں اور اُنہیں تقریباً تین ہزار یوآن (490 ڈالر) ماہانہ تنخواہ ملتی ہے۔  اسٹیٹ انفارمیشن آفس کے ڈائریکٹر لُو وائی نے رواں ہفتے اپنی ایک تقریر میں کہا تھا، ’آزادی کا مطلب ہے نظم، نظم کے بغیر آزادی کا وجود ہی نہیں ہے‘۔ چین کی اعلیٰ عدالت اور استغاثہ کے مطابق افواہیں پھیلانے والوں پر تب فرد جرم عائد کی جائے گی، جب اُن کی افواہوں کو پانچ ہزار انٹرنیٹ صارفین وزٹ کریں گے یا وہ پانچ سو سے زیادہ مرتبہ دوبارہ پوسٹ کی گئی ہو گی۔ ایسے افراد کو تین سال تک کی سزائے قید کا سامنا کرنا پڑ سکتا ہے۔,سینا کارپ چین کی سب سے بڑی انٹرنیٹ کمپنیوں میں سے ایک ہے، جس کی ٹویٹر کی طرز کی مائیکرو بلاگنگ سائٹ ’سینا وائبو‘ کے رجسٹرڈ صارفین کی تعداد پانچ سو ملین بتائی جاتی ہے تاہم اس سروس کو بڑے پیمانے پر سنسر کیا جاتا ہے۔
 NVA یعنی نیو فلیمش الائنس نے اگر ڈَچ زبان بولنے والے شمالی حصے فلینڈرزمیں بڑے پیمانے پر کامیابی حاصل کی ہے تو ملک کے جنوبی صوبے والونیا میں سوشلسٹ پارٹی کا پلڑا بھاری رہا ہے۔ فلینڈرز میں بیلجیم کی 60 فیصد آبادی رہتی ہے۔ ایسا پہلی مرتبہ ہوا ہے کہ بیلجیم میں کسی صوبے کے لئے زیادہ خود مختاری اور مکمل آزادی کی وکالت کرنے والی کوئی جماعت قومی سطح پرکامیاب ہوئی ہے۔ فرانسیسی زبان بولنے والے والونیا میں 39 سالہ بارٹ دے ویفر کی جماعت NVA کی کوئی ساتھی جماعت نہیں ہے۔ اِسی لئے یہ جماعت نئی قومی پارلیمان کی مضبوط ترین قوت نہیں بن سکتی۔ یہی وجہ ہے کہ بارٹ دے ویفر کی جگہ کسی اور کے وزیراعظم بننے کی امید زیادہ ہے۔ وزیراعظم ایو لاتیرم کی کرسچئن ڈیموکریٹ جماعت اوراس کی اتحادی لبرل پارٹی کو شدید ناکامی کا سامنا کرنا پڑا ہے۔  ڈچ اور فلیمش زبانیں بولنے والے ان دونوں صوبوں کے مابین اقتدار کی کشمکش کی وجہ سے ہی رواں سال چار اپریل کو بیلجیم میں ملکی حکومت ختم ہو گئی تھی۔ این وی اے اور سوشل ڈیموکریٹس کے مابین نہ صرف مختلف نکات پر اختلافات تھے بلکہ ان کی پالیسیاں بھی ایک دوسرے سے جدا تھیں۔ بیلجیم میں ملکی الیکشن کمیشن کے مطابق 150رکنی نئی پارلیمان میں NVA کے پاس 27 نشستیں ہیں، جو2007 کے مقابلے میں آٹھ زیادہ ہیں۔ اسی طرح سوشل ڈیموکریٹس کی نشستوں کی تعداد 26 سے کم ہو کر20 رہ گئی ہے۔ امید کی جا رہی ہے کہ یہ دونوں سیاسی جماعتیں جلد ہی ایک مرتبہ پھر حکومت سازی کے لئے مذاکرات شروع کریں گی۔,بیلجیم کے پارلیمانی انتخابات میں ’نیو فلیمش الائنس‘ کامیاب ترین سیاسی جماعت بن کر سامنے آئی ہے۔ تا ہم کسی بھی جماعت کو واضح اکثریت حاصل نہیں ہوئی اور ملک میں جاری سیاسی بحران کے جلد خاتمے کے آثار نظر نہیں آتے۔
نیویارک میں ہونے والے پاکستانی فلموں کے اس میلے  سے جہاں ایک طرف پاکستان میں فلمی صنعت کی حوصلہ افزائی ہوئی وہیں عالمی سطح پر بھی پاکستانی فلموں کی پسندیدگی اور پذیرائی میں اضافے کا امکان ہے۔ سماجی رابطوں کی ویب سائٹ ٹویٹر پر بھی یہ  فلمی فیسٹیول ٹرینڈ کرتا رہا ہے۔ پاکستانی اخبارات کے مطابق پہلے پاکستانی فلم فیسٹیول کیلئے اقوام متحدہ کے ہیڈکوارٹر میں شاندار ریڈ کارپٹ تقریب ہوئی جس میں اداکاروں کے علاوہ پاکستان کی کئی نامور شخصیات نے بھی شرکت کی۔ مقامی میڈیا کی رپورٹوں میں بتایا گیا ہے کہ اقوام متحدہ کے ڈپٹی سیکرٹری جنرل جا ن ایلیسن نے جو اس موقع پر مہمان خصوصی تھے اقوام متحدہ میں پاکستانی مشن کو دوروزہ میلے کا اہتمام کرنے پر مبارکباد دی۔ عالمی دنیا میں پاکستان کا روشن پہلو اجاگر کرنے کیلئے اقوام متحدہ میں پاکستان کی مندوب ملیحہ لودھی نے نہ صرف اس فلمی میلے کے انعقاد کا انتظام کیا بلکہ اس میں بھر پور شرکت بھی کی۔  ,نیویارک میں اقوام ِ متحدہ کے زیرِ اہتمام پاکستانی مشن نے پہلے پاکستانی فلم فیسٹیول کا انعقاد کیا ہے۔ اس پاکستانی فلمی میلے میں اقوام متحدہ کے لیے پاکستان کی مستقل مندوب ملیحہ لودھی نے بھی شرکت کی۔
امریکی جیولوجیکل سروے کے مطابق زلزلے کا مرکز دارالحکومت پورٹ او پرنس سے صرف پندرہ کلومیٹر دور دس کلومیٹر گہرائی میں تھا۔ زلزلے کے باعث ہسپتالوں سمیت بڑی تعداد میں عمارتیں زمیں بوس ہو گئی اور فضا میں دھول اور گرد کے بادل چھا گئے۔ زلزلے کے بعد 5.9 اور 5.5 کی شدت سے آفٹر شاکس بھی ریکارڈ کئے گئے اور ان کا سلسلہ ابھی جاری ہے۔  امریکہ میں ہیٹی کے سفیر نے اسے ’’ایک بڑے پیمانے کی تباہی‘‘ قرار دیا ہے۔ زلزلے کے باعث دارالحکومت میں مواصلات کے نظام کو زبردست نقصان پہنچا ہے۔ عمارتوں کے ملبے سے زخمیوں کی تلاش اور ہسپتال منتقلی کا کام جاری ہے۔ پورٹ او پرنس میں خبر رساں ادارے روئٹرز کے ایک نمائندے کے مطابق درجنوں افراد عمارتوں کے ملبے تلے دبے ہوئے ہیں۔ علاقے میں موجود کیتھولک ریلیف سروسز کے نمائندے کارل زیلیکا کے مطابق : ’’اس واقعے میں ہزاروں افراد کی ہلاکت کا خدشہ ہے۔‘‘ نیویارک میں اقوام متحدہ کی ایک ترجمان سٹیفنی بنکر کے مطابق ایسے کسی بڑی تباہی کا شکار ہونے والے علاقے میں اس قسم کے مسائل غیرمتوقع نہیں تاہم انہوں نے کہا کہ پورٹ او پرنس میں آنے والی تباہی یقینی طور پر بڑے پیمانے کی ہے۔,وسط امریکی ملک ہیٹی کے دارالحکومت پورٹ او پرنس میں ریکٹر اسکیل پر سات کی شدت سے آنے والے زلزلے کے باعث سینکڑوں افراد کی ہلاکت کا خدشہ ہے۔ تباہ کن زلزلے کے باعث درجنوں عمارتیں زمین بوس ہوگئیں۔
'’بے چہرہ مبلغ‘ کی عرفیت رکھنے والے ابو والا  پر یہ الزام بھی عائد کیا گیا ہے کہ گزشتہ برس برلن کی کرسمس مارکیٹ میں حملہ کرنے والا شخص انہی کے جہادی نیٹ ورک‘ سے منسلک تھا۔  ابو والا کو جرمنی میں جہادی گروپ داعش کے لیے بھرتیوں میں مرکزی کردار ہونے کے الزام میں گزشتہ سال نومبر میں گرفتار کیا گیا تھا۔ ابو والا، جسے جرمن حکام کی طرف سے احمد عبدالعزیز عبداللہ اے کا نام دیا گیا ہے، کو شمالی جرمنی کے شہر ’سیلے‘ میں ایک عدالت کے سامنے پیش کیا جائے گا۔ ابو والا کے چار مزید ساتھیوں کو بھی داعش کی حمایت کے الزام میں عدالت کا سامنا کرنا ہو گا۔ جرمن پراسیکیوٹرز نے ان افراد کے خلاف چارج شیٹ میں کہا ہے کہ ان پانچوں نے ایک ’سلفی جہادی‘ نیٹ ورک تشکیل دیا، جس کی سربراہی ابو والا کر رہا تھا۔ فرد جرم میں مزید کہا گیا ہے،’’ نیٹ ورک کا مقصد لوگوں کو بھرتی کر کے جہادی گروہداعش میں شمولیت کے لیے شام یا عراق بھیجنا تھا۔‘‘ چھ سو جنگ جووں پر مشتمل یہ یونٹ اب عراقی اور امریکی فورسز کے زیر کنٹرول اس یونٹ کے ساتھ ہے، جو موصل میں داعش کے خلاف برسر پیکار ہے۔ کرد جنگ جووں کا اپنے ایک ’آزاد کردستان‘ کے قیام کا بھی منصوبہ ہے۔ ان کے مرد کمانڈر حاجر باہمانی کا کے مطابق ان خواتین کے ساتھ مردوں کے برابر سلوک کیا جاتا ہے اور انہیں ان خواتین پر فخر ہے۔ ان خواتین کو چھ ہفتوں پر مشتمل سنائپر ٹریننگ بھی فراہم کی گئی ہے۔ ,جرمنی میں جہادی گروپ داعش کے مبینہ ڈی فیکٹو سربراہ ابو والا پر مقدمہ چلایا جا رہا ہے۔ ابو والا پر نوجوانوں کو انتہا پسندی کی طرف مائل کرنے اور ایک جہادی گروپ چلانے کا الزام ہے۔
وکی لیکس کی جانب سے جاری کئے گئے خفیہ سفارتی پیغامات کا حوالہ دیتے ہوئے ڈیر اشپیگل نے کہا ہے کہ وزیر خارجہ گیڈو ویسٹر ویلے ترکی کی یورپی یونین میں شمولیت کی کُھل کر جس قدر مخالفت کا اظہار کرتے رہے ہیں، دراصل وہ اس سےکہیں زیادہ اس امر کے مخالف ہیں۔ گزشتہ برس کے اواخر کے ایک امریکی سفارتی پیغام کے مطابق ویسٹر ویلے نے ترکی کی یورپی یونین میں فوری شمولیت کے لئے نہ کر دی تھی۔ ان کا کہنا تھا کہ ترکی اس قدر جدید ریاست نہیں کہ اسے یونین میں شامل کر لیا جائے۔ ویسٹرویلے نے یہ باتیں گزشتہ برس وزارت خارجہ کا قلمدان سنبھالنے کے بعد اپنی امریکی ہم منصب ہلیری کلنٹن سے گفتگو میں کہی تھیں۔ انہوں نے کہا تھا کہ اگر کسی وقت یورپی یونین میں ترکی کی رکنیت کا فیصلہ جرمنی کو کرنا ہو تو اس کا جواب ’نہیں‘ ہوگا۔ ان کا یہ بھی کہنا تھا کہ ایسا سوال پانچ سے چھ سال کے عرصے میں سامنے آ سکتا ہے۔ رواں برس ستمبر میں انگیلا میرکل نے کہا تھا کہ یورپی یونین میں ترکی کی شمولیت کے لئے مذاکرات کا نیا باب شروع کرنے پر وہ تیار ہیں۔ انہوں نے یہ بات ترکی کے وزیر اعظم رجب طیب ارادوان کے دورہ جرمنی کے موقع پر کہی تھی۔  وکی لیکس نے امریکہ کے خفیہ سفارتی پیغامات جن میڈیا اداروں کو جاری کئے، جرمن میگزین ڈیراشپیگل ان میں سے ایک ہے۔ ,جرمن نیوز میگزین ڈیراشپیگل نے ایک رپورٹ شائع کی ہے، جس کے مطابق جرمنی کے وزیر خارجہ یورپی یونین میں ترکی کی شمولیت کے مخالف ہیں۔ یہ رپورٹ وکی لیکس کی جانب سے جاری کئے گئے سفارتی پیغامات پر مبنی ہے۔
مئی میں مغربی ممالک اور ایران کے مابین کشیدگی میں اضافہ ہوا تھا تاہم ان تازہ واقعات کے بعد اس تناؤ میں مزید اضافہ ہو گیا ہے۔ ناقدین نے خبردار کیا ہے کہ اس صورتحال میں اطراف کے مابین کسی غلط فہمی کے نتیجے میں جنگ کا خطرہ بھی ہو سکتا ہے۔ اس آئل ٹینکر کی مالک کمپنی سٹینا بلک نے کہا ہے کہ اس کا اس ٹینکر کے عملے سے رابطہ نہیں ہو رہا ہے۔ ایک بیان کے مطابق کچھ کشتیوں اور ایک ہیلی کاپٹر نے اس ٹینکر کو بین الاقوامی پانیوں سے اپنے قبضے میں لیا ہے۔ اس کمپنی کے ایک ترجمان کے مطابق، 'یہ ٹینکر نیوی گیشن کے تمام بین الاقوامی قوانین کی پاسداری‘ کر رہا تھا‘۔ اس ٹینکر پر عملے کے تئیس افراد سوار ہیں۔ برطانوی وزیر خارجہ جیرمی ہنٹ کے مطابق آبنائے ہرمز میں دو آئل ٹینکرز کو قبضے میں لیا گیا تھا تاہم ایک ٹینکر کو کچھ دیر بعد چھوڑ دیا گیا۔ انہوں نے اس پیش رفت پر شدید تحفظات کا اظہار کرتے ہوئے کہا ہے کہ اگر ایران نے دوسرے ٹینکر کو بھی نہ چھوڑا تو اس کے سنگین نتائج برآمد ہوں گے۔ ہنٹ کے مطابق آج ہفتے کے دن ان کی حکومت اس حوالے سے خصوصی میٹنگ بھی کرے گی۔ جس ٹیبکر کو ایران نے چھوڑ دیا ہے اس پر لائبیریا کا جھنڈا نصب تھا۔ برطانوی وزیر خارجہ کے مطابق وہ اس تناظر میں کسی فوجی کارروائی پر غور نہیں کر رہے ہیں بلکہ وہ چاہتے ہیں کہ یہ مسئلہ سفارتی ذرائع سے حل کر لیا جائے۔ انہوں نے آبنائے ہرمز میں ایرانی فورسز کی طرف سے اس ٹینکر کے پکڑنے کے عمل کو 'ناقابل قبول‘ قرار دیتے ہوئے مزید کہا کہ  تہران کو بین الاقوامی قوانین کا احترام کرنا چاہیے۔,ایران کی طرف سے آبنائے ہرمز میں برطانوی آئل ٹینکر کو قبضے میں لینے سے تہران اور مغربی ممالک کے مابین کشیدگی میں اضافہ ہونے کا امکان ہے۔ لندن حکومت نے ایران کو سنگین نتائج سے خبردار کر دیا ہے۔
 مصر میں جاری انتخابی عمل کے پہلے مرحلے میں اخوان المسلمون کی کامیابی کے بعد مغربی اقوام میں جو احساس پیدا ہونے لگا ہے، امکاناً اس احساس کی روشنی میں امریکی سینیٹر جان کیری مصر پہنچ کر اہم نوعیت کی ملاقاتوں میں مصروف رہے۔ ان ملاقاتوں کے بعد جان کیری نے ذرائع ابلاغ کے نمائندوں سے گفتگو کرتے ہوئے کہا کہ مصر کو اس وقت گھمبیر اقتصادی چیلنج کا سامنا ہے۔ اس باعث مصری قیادت کو جلد از جلد انٹرنیشنل مانیٹری فنڈ کے ساتھ مالی مفاہمت کو طے کر لینا چاہیے تا کہ غیر ملکی سرمایہ کاروں کے اعتماد میں اضافہ ہو۔کیری کے مطابق مصر میں اگر اقتصادیات کی طرف توجہ مرکوز نہ کی گئی تو سماجی اور انتظامی ڈھانچے کو ناقابل تلافی نقصان ہو گا۔  اخوان المسلمون کی جانب سے جاری کی گئی ایک پریس ریلیز میں بتایا گیا کہ امریکی سینیٹر جان کیری اور قاہرہ میں امریکی سفیر این ڈبلیو پیٹرسن کے ساتھ ان کی سیاسی جماعت کے تین اہم رہنماؤں نے ملاقات کی۔ اس ملاقات میں اخوان کی جانب سے واضح کیا گیا کہ اگر ان کی حکومت قائم ہوتی ہے تو وہ انسانی حقوق کے احترام کے ساتھ ساتھ بین الاقوامی معاہدوں کی بھی پاسداری کرے گی۔ ماضی میں اخوان کی جانب سے کہا گیا تھا کہ وہ اسرائیل کے ساتھ طے پانے والے معاہدے پر نظرثانی کا ارادہ رکھتی ہے۔ پریس ریلیز میں بتایا گیا کہ سینیٹر جان کیری نے اخوان المسلمون کے اراکین کے ساتھ بات چیت کرتے ہوئے واضح کیا کہ ان کی کامیابی حیران کن نہیں ہے۔,مصر میں حالیہ الیکشن کے نتائج پر اسرائیل سمیت کئی مغربی ملکوں میں تشویش کا عنصر پایا جاتا ہے۔ انتخابات کے پہلے مرحلے میں اخوان المسلمون کی نمائندہ سیاسی جماعت ’فریڈم اینڈ جسٹس پارٹی‘ کو سب سے زیادہ ووٹ حاصل ہوئے ہیں ۔
سکیورٹی حکام  کا کہنا ہے کہ لاوا کی شدت کے سب سے متاثرہ مقام کے آس پاس امدادی کارروائیوں میں شدید مشکلات حائل ہیں۔ پولیس آتش فشاں کے پھٹنے کے بعد کی صورت حال کے بہتر ہونے کی منتظر ہے۔ آتش فشاں کے پھٹنے کے وقت پچاس سے ایک سو کے قریب افراد جزیرہ پر موجود تھے۔ وائٹ آئلینڈ پر پہنچے زیادہ تر افراد سیاح تھے۔ وہ زندہ آتش فشاں کو دیکھنے کے لیے کروز شپ کے ایک روزہ سیاحتی سفر پر تھے۔ جزیرے پر آتش فشاں سے متاثرہ افراد میں نیوزی لینڈ کے علاوہ دیگر ممالک کے سیاح بھی شامل ہیں۔ نیوزی لینڈ کی وزیر اعظم جیسنڈا آرڈرن نے اس بات کی تصدیق کی ہے کہ ساحل سمندر سے متصل واقع آتش فشاں کے پھٹنے کے بعد بہت سے افراد لاپتہ ہیں۔ آرڈرن نے اپنے بیان میں بہت سارے افراد کے زخمی ہونے کی بھی تصدیق کی تھی۔ انہوں نے متارہ سیاحوں کی ہر ممکن مدد اور نگہداشت کا یقین دلایا ہے۔ نیوزی لینڈ کی وزیراعظم کے مطابق آتش فشاں سے نکلنے والی راکھ کی وجہ سے امدادی کارروائیوں میں شدید مشکل کا سامنا ہے لیکن اس کے باوجود محفوظ مقامات سے آگے تک پولیس نے تلاشی اور امدادی کارروائی شروع کر رکھی ہے۔ گزشتہ ہفتے ارضیاتی خطرات کی نگرانی کرنے والے ادارے کی ویب سائٹ 'جیونیٹ' پر اس بات کا خدشہ ظاہر کیا گیا تھا  کہ وائٹ آئلینڈ آتش فشاں کے پھٹنے سے متعلق حرکت معمول سے  ہے تاہم اس میں سیاحوں کے لیے کسی بھی خطرے کو بیان نہیں کیا گیا تھا۔,نیوزی لینڈ کے معرف سیاحتی مقام 'وائٹ آئلینڈ' کے آتش فشاں کے اچانک پھٹنے سے کم از کم پانچ افراد ہلاک ہوئے ہیں۔ حکام نے ہلاکتوں میں اضافے کا خدشہ ظاہر کیا ہے۔ 
 بھارتی دارالحکومت نئی دہلی سے موصولہ نيوز ايجنسی روئٹرز کی رپورٹوں کے مطابق يہ بات بھارت کے تين اعلی سکيورٹی اہلکاروں نے ايجنسی کو منگل کے روز بتائی۔ بھارتی حکام کالعدم تنظيم جماعت المجاہدين کے اس مبينہ منصوبے کی تفصيلات ڈھاکا حکومت کو عنقريب فراہم کر ديں گے۔ جماعت المجاہدين بنگلہ ديش ميں متعدد دہشت گردانہ حملوں ميں ملوث رہی ہے۔  روئٹرز کے مطابق جماعت المجاہدين کے جنگجو بنگلہ ديش کی مرکزی اپوزيشن رہنما اور سابق وزير اعظم خالدہ ضياء کو بھی ہلاک کرنے کا منصوبہ بنا رہے تھے۔ بھارتی سکيورٹی حکام نے يہ تفصيلات بتاتے ہوئے البتہ يہ نہيں بتايا کہ جنگجو يہ مبينہ حملے کس طرح کرنا چاہتے تھے۔ بھارت ميں اس معاملے کی تحقيقات کرنے والی نيشنل انويسٹی گيشن ايجنسی نے بنگلہ ديش کی سياسی قيادت اور وہاں حکومت کا تختہ الٹنے کی اس مبينہ سازش کے سلسلے ميں چھ افراد کو زير حراست لے ليا ہے۔  بھارتی حکام کی طرف سے اس مبينہ سازش کا پردہ فاش کرنے کا دعوی اس وقت کيا گيا، جب جماعت المجاہدين کے دو ارکان مشرقی بھارتی رياست مغربی بنگال ميں ايک مکان ميں ديسی ساختہ بم تيار کرتے ہوئے ايک دھماکے ميں مارے گئے۔ يہ واقعہ اسی ماہ پيش آيا تھا۔ مقامی پوليس کے بقول ہلاک شدگان بنگلہ ديشی شہری تھے اور مغربی بنگال کے اس مکان کو مبينہ حملے کی منصوبہ بندی کے ليے استعمال کر رہے تھے۔,بھارت ميں انسداد دہشت گردی کی اعلی ترين ايجنسی نے ايک کالعدم جنگجو تنظيم کے ايک ايسے منصوبے کا پردہ فاش کرنے کا دعوی کيا ہے، جس کا مقصد بنگلہ ديشی وزير اعظم کو قتل کرنا اور حکومت کا تختہ الٹنا تھا۔
حقيقت تو يہ ہے کہ جيمز بلنٹ کو برطانوی فوج ميں تربيت دلانے کا منصوبہ بنايا گيا تھا کيونکہ اس سنگر کے خاندان والے فوج سے ہی منسلک ہيں۔ ان کی زندگی کی شروعات بھی اسی سے ہوئی تھی یعنی وہ لائف گارڈز ميں افسر بنے اور انہوں نے کوسووو ميں KFOR بين الاقوامی فوج ميں خدمات انجام ديں۔ اس آپريشن کے دوران وہ اپنا گٹار بھی ساتھ لے گئے تھے۔ سن 1984ء میں بگ ان جاپان کے ساتھ انہوں نے پہلی بڑی کاميابی حاصل کی۔ اور یوں يہ سلسلہ جاری رہا۔ سن 1986ء ميں اس بينڈ نے اپنی موسيقی کا انداز بدل ديا اور انہوں نے روک موسيقی پر توجہ دينا شروع کردی۔ ليکن سن 1995ء ميں اس ميں تبديلی آگئی۔ بينڈ نے يورپ، ايشيا، جنوبی امريکہ اور مشرق وسطی کا دورہ کيا۔ اس دوران اس بينڈ کے ارکان بھی تبديل ہوگئے ہيں اور پرانوں ميں سے صرف ميرين گولڈ ہی اب بينڈ کے ساتھ ہيں۔ ان کے اسٹوڈيو البم کا گانا ’آئی ڈائی فار يور ٹو ڈے‘ جرمن سنگل چارٹس ميں چودہويں نمبر پر ہے۔  اس کے بعد وہ بيک گراؤنڈ سنگر کے طور پر گاتے رہے يہاں تک کہ موزس پيلہيم اور ٹومس ہوفمين نے ان کی گلوکاری کی صلاحيتوں کو محسوس کيا۔ سن 1998ء ميں ان کا البم ریلز ہوا اور ان کی کاميابی کی داستان شروع ہوگئی۔ اُن کے مداح خاص طور پر اُس انفرادی نوعيت کی مذہبيت کو پسند کرتے ہيں، جو ان کے نغموں ميں ملتی ہے۔ اُن کا تازہ ترين گانا جس کا عنوان ہے، خواب ديکھنا بند نہ کرو، جرمن سنگل چارٹس ميں بتيسويں نمبر پر ہے۔ ,جرمن گانوں اور گیتوں کے چارٹس پر مقبول گلوکاروں کے نام اوپر نيچے ہوتے ہی رہتے ہيں۔ پچھلے برسوں کے دوران ان ميں کچھ نام خاص طور پر نماياں رہے، جن ميں سے کچھ آج بھی محبوب ہيں۔
 اس مجسمے کا دھڑ باسٹھ انچ کا ہے اور اسے انیس سو ستّر میں کوہ کیر کے مندر سے چرا لیا گیا تھا۔ یہ مندر کمبوڈیا کے مشہورِ زمانہ عبادت خانوں پر مبنی انگ کور واٹ کمپلیکس کے مضافات میں واقع ہے۔  ہندوؤں کے دیوتا رام کا یہ مجسمہ امریکا کے مشہور ڈینور آرٹ میوزیم کے پاس تھا اور اسے آج کمبوڈیا کے دارالحکومت پنوم پنہ میں منعقدہ کے ایک تقریب کے دوران واپس کیا گیا۔ کمبوڈیا کی حکومت کی طرف سے جاری ہونے والے ایک بیان میں کہا گیا ہے کہ سن انیس سو چھیاسی سے یہ امریکی میوزیم کے پاس تھا اور ابھی تک اس کا سر، ہاتھ اور ٹانگیں لاپتہ ہیں۔  کمبوڈیا کسی دور میں ہندو اور بدھ تہذیب و تمدن کا مرکز رہا ہے، تاہم وہاں فرانسیسی نوآبادیات اور پھر کئی دہائیوں تک ملک میں جاری رہنے والی خانہ جنگی کی وجہ سے ان ثقافتی ورثوں کو شدید نقصان پہنچا ہے اور ان میں سے بہت سے تاریخی چیزیں چوری ہو چکی ہیں۔  حالیہ کچھ برسوں میں کمبوڈیا کی حکومت نے اپنے ہاں سے چوری ہونے والی نوادرات کی کھوج کا کام جاری کر رکھا ہے اور ان میں سے متعدد نوادرات، جو بآلاخر مغربی عجائب گھروں میں پہنچیں، کو دوبارہ حاصل کرنے کی کوششیں کی جا رہی ہیں۔  گزشتہ برس کلیولینڈ کے میوزیم آف آرٹ سے بھی ہندو دیوتا ہنومان کا بت کمبوڈیا کو لوٹایا گیا تھا۔ یہ بت بھی رام ہی کے مندر سے چرایا گیا تھا اور کئی افراد سے ہوتا ہوا یہ اس امریکی عجائب گھر تک پہنچا تھا۔,ایک امریکی عجائب گھر نے کمبوڈیا کو وہ تاریخی مجسمہ واپس کر دیا ہے جو کئی عشرے پہلے خانہ جنگی کے دوران جنگل میں واقع ایک مندر سے لوٹ لیا گیا تھا۔ یہ مجسمہ ہندوؤں کے دیوتا رام کا ہے۔
 ہالینڈ میں اس بار کے انتخابات کا رُخ یورپی یونین کے خلاف پائے جانے والے عوامی جذبات متعین کریں گے۔ وقت کے ساتھ ساتھ یورپی یونین کی اِس پانچویں بڑی معیشت کے ٹیکس دہندگان جنوبی یورپ کے مقروض ممالک کو دیے جانے والے بیل آؤٹ پیکجز سے تنگ آ چکے ہیں کیونکہ ان پیکجز کی وجہ سے خود اُنہیں اپنے ہاں بجٹ کی بھاری کٹوتیاں برداشت کرنا پڑ رہی ہیں۔  یورپی یونین کے خلاف پائے جانے والے تمام تر جذبات کے باوجود توقع یہ کی جا رہی ہے کہ ہالینڈ میں ایک بار پھر ایک اعتدال پسند حکومت ہی برسراقتدار آئے گی، یا تو 45 سالہ رُٹے کی قیادت میں اور یا پھر 41 سامسم کی سربراہی میں اور یہ نئی حکومت بھی بچتی اقدامات اور ہالینڈ کے یورپی یونین ہی کا حصہ رہنے کی بھرپور حامی ہو گی۔  منگل کو سامنے آنے والے رائے عامہ کے جائزوں میں لبرل پارٹی اور لیبر پارٹی دونوں کے لیے 36، 36 نشستوں کی پیشین گوئی کی گئی ہے۔ جزوی طور پر رُٹے کی لبرل پارٹی کو معمولی سی سبقت حاصل ہے۔ ان جائزوں کے مطابق سخت موقف کے حامل سوشلسٹ نئے ایوانِ زیریں میں تیسرے نمبر پر رہیں گے جبکہ انتہائی دائیں بازو کی تارکین وطن مخالف جماعت کو نشستوں کے اعتبار سے چوتھی پوزیشن حاصل ہو گی۔,ہالینڈ میں بدھ 12 ستمبر کو عام انتخابات منعقد ہو رہے ہیں۔ موجودہ وزیر اعظم مارک رُٹے کی لبرل پارٹی اور ابھرتے ہوئے سیاستدان ڈیڈرک سامسم کی بائیں بازو کی اعتدال پسند جماعت لیبر پارٹی کے درمیان کانٹے دار مقابلہ متوقع ہے۔
 وزیر اعظم ڈاکٹر من موہن سنگھ کی قیادت والی متحدہ ترقی پسند اتحاد حکومت پچھلے چند ماہ سے اپوزیشن کے حملوں سے سخت پریشان ہے۔ پارلیمنٹ کا گزشتہ سرمائی اجلاس اپوزیشن کے ہنگاموں کی نذر ہوگیا تھا اور کوئی بھی کام نہیں ہوسکا تھا۔ اپوزیشن کا مطالبہ ہے کہ ٹوجی اسپیکٹرم، دولت مشترکہ کھیلوں میں بدعنوانی اور مہاراشٹر کے آدرش ہاؤسنگ اسکیم جیسے اسکینڈلز کی مشترکہ پارلیمانی کمیٹی سے انکوائری کرائی جائے۔  اپوزیشن اس سے کچھ بھی کم پر تیار نہیں ہے۔ اس سلسلے کی تازہ کڑی بھارتی خلائی تحقیقی ادارے اسرو میں ہوئے ایس بینڈ کا اسکینڈل ہے۔ اس اسکینڈل کے لیے براہ راست وزیر اعظم ڈاکٹر سنگھ کو مورد الزام ٹھہرایا جارہا ہے کیونکہ سائنس کا محکمہ وزیر اعظم کے ماتحت ہے۔یہ بڑے اسکینڈلز سہل کاری اور مواصلات میں نجی کمپنیوں کے آنے کے بعد سامنے آرہے ہیں۔ اس سے پہلے اسپیکٹرم پر حکومت کی اجارہ داری رہتی تھی۔چونکہ اسپیکٹرم کی قیمت کا کوئی تعین نہیں ہے اس لئے کمپنیاں اسے کم داموں پر بولی لگا کر اونچے قیمتوں پر بیچتی ہیں۔,بھارت میں گزشتہ چند مہینوں سے اسکینڈلز کا سیلاب سا آیا ہوا ہے۔ ہر تھوڑے وقفے کے بعد کوئی نہ کوئی اسکینڈل منظر عام پر آنے سے صاف ستھرے امیج والے وزیر اعظم ڈاکٹر منموہن سنگھ کی پریشانیاں بڑھ گئی ہیں۔
قریب دو سو ملین کی آبادی والے جنوبی ایشیائی ملک پاکستان میں، جہاں انڈین فلمیں بڑے شوق سے دیکھی جاتی ہیں، بھارت میں بننے والی اس تازہ ترین بلاک بسٹر فلم کا بڑی بے چینی سے انتظار کیا جا رہا تھا، اس وجہ سے بھی کہ اس میں پاکستان میں ٹیلی وژن ڈراموں سے شہرت حاصل کرنے والی معروف اداکارہ ماہرہ خان نے پہلی بار بھارتی سینما کے ’کنگ خان‘ قرار دیے جانے والے سپر سٹار شاہ رخ خان کے مقابلے میں ہیروئن کا کردار ادا کیا ہے، جو اپنی نوعیت کی اولین مثال ہے۔ ماہرہ خان وہ پہلی پاکستانی اداکارہ ہیں، جنہوں نے کسی بھارتی فلم میں شاہ خان کے ساتھ ہیروئن کے طور پر کام کیا ہے جب مبشر حسین سے یہ پوچھا گیا کہ اس فلم کی پورے پاکستان میں نمائش پر پابندی کیوں لگائی گئی ہے، تو انہوں نے اس کی کوئی وضاحت کرنے کے بجائے اس حوالے سے صرف پاکستانی میڈیا رپورٹوں کا حوالہ دیا۔ روئٹرز نے پاکستان کے ایک انگریزی روزنامے کا حوالہ دیتے ہوئے لکھا ہے کہ یہ نئی بھارتی فلم ’اسلام کی غلط تصویر پیش کرتی ہے اور اس میں مسلمانوں کے ایک خاص فرقے سے تعلق رکھنے والے ایک کردار کے ذریعے مسلمانوں کو مجرموں، مطلوب جرائم پیشہ افراد اور دہشت گردوں کے طور پر‘ پیش کیا گیا ہے۔ ’رئیس‘ میں شاہ رخ خان کو ایک ایسے بھارتی شیعہ مسلم کے طورپر دکھایا گیا ہے، جو محرم میں ماتم کرتے ہوئے زنجیز زنی بھی کرتا ہے اور قانون کی خلاف ورزی کرتے ہوئے شراب کی فروخت کا بہت وسیع غیر قانونی کاروبار کرتا ہے اور آخر میں پولیس کے ہاتھوں مارا جاتا ہے۔,پاکستانی فلم سنسر بورڈ نے بھارتی فلم ’رئیس‘ کی نمائش پر ملک گیر پابندی لگا دی ہے۔ ابھی حال ہی میں ریلیز ہونے والی اس فلم میں سپر سٹار شاہ رخ خان کے ساتھ پہلی بار معروف پاکستانی اداکارہ ماہرہ خان نے بھی کام کیا ہے۔
 چین میں حکمران کمیونسٹ پارٹی کی سینٹرل کمیٹی کے اجلاس میں تقریباً تین سو پچاس ممبران شرکت کر رہے ہیں۔ ہفتہ کے روز سے شروع ہونے والی سینٹرل کمیٹی کی میٹنگ کا سرکاری موضوع کلچرل ڈویلپمنٹ رکھا گیا ہے۔ تجزیہ کاروں کے خیال میں پارٹی کی مرکزی کمیٹی کے اجلاس میں بنیادی پالیسیوں کے علاوہ اگلے سال سے وقوع پذیر ہونے والی اعلیٰ سطحی تبدیلیوں کو مستحکم کرنا بھی شامل ہے۔  چیبن کی سرکاری نیوز ایجنسی Xinhua کا بیان کرنا ہے کہ چار دن تک جاری رہنے والے مرکزی کمیٹی کے اجلاس میں سارے ملک میں ثقافتی اصلاحات کے عمل کو مستحکم بنانے کے علاوہ ملک کے سوشلسٹ کلچر کا فروغ اور ترقی کے ساتھ خوشحالی پر بھی ممبران توجہ مرکوز کریں گے۔ نیوز ایجنسی Xinhua کا مزید کہنا ہے کہ چین کے اندر ایک خوشحال سوسائٹی کے قیام کے لیے ثقافتی اصلاحاتی عمل کے لیے کم مواقع دستیاب ہیں۔  کمیونسٹ پارٹی کی میٹنگ ایسے وقت میں ہو رہی ہے، جب چین کے لاکھوں انٹرنیٹ یوزرز کے لیے سوشل نیٹ ورکنگ ویب سائٹس کا استعمال خاصی اہمیت اختیار کرچکا ہے۔ کئی ہزار چینی بلاگ رائٹرز بھی بن چکے ہیں۔ ان میں ایک ویب سائٹ Sina Weibo چین بھر میں حکومتی کنٹرول کے باوجود بہت زیادہ اہمیت کی حامل ہونے کے علاوہ مقبول و مشہور ہو چکی ہے۔ چین کی سرکاری نیوز ایجنسی کے مطابق حکومت اس صورت حال میں ایک صحت مند ماحول کو قائم کرنے کی خواہش رکھتی ہے۔,عوامی جمہوریہ چین کی حکمران کمیونسٹ پارٹی کی مرکزی کمیٹی کا اجلاس آج ہفتے کے روز سے دارالحکومت بیجنگ میں شروع ہو گیا ہے۔ اس اجلاس میں مستقبل میں اپنائی جانے والی پالیسیوں کی منصوبہ بندی کو اہمیت حاصل رہے گی۔
 وینزویلا کے بائیں بازو کے نظریات کے صدر ہوگو شاویز کو آج پھر ایک بڑے چیلنج کا سامنا ہے۔ وہ مدتِ صدارت میں لا محدود الیکشن کے طلبگار ہیں۔ ریفرنڈم میں عوام کی ’’نہیں‘‘ سے اُن کے خواب بکھر کر رہ جائیں گے۔ وینزویلا میں اِس ریفرنڈم پر اپوزیشن کی جانب سےجو نعرہ عام کیا گیا ہے اُس میں شامل ہے کہ’’ نہیں، نہیں ہے‘‘۔ یہ اِس لئے کہ پندرہ فروری کے ریفرنڈم میں پیش کردہ تجویز سن دو ہزار سات کے ریفرنڈم میں مسترد ہو چکی ہے۔ ہو گو شاویز کی خواہش ہے کہ عوام اُن کو بار بار صدر بننے کی اجازت دیں وگرنہ دوسری صورت میں عہدہ صدارت پر اُن کی یہ دوسری اور آخری مدت ہے۔ اُن کی موجودہ مدتِ صدارت سن دو ہزار بارہ میں ختم ہو گی۔ اگر ریفرنڈم میں اُن کی تجویز کو عوامی تائید حاصل ہو گئی تو وہ اِس کے بعد بھی صدر کا منصب سنبھال سکیں گے۔ شاویر مطمئن : رائے عامہ کے جائزوں کے مطابق وہ اِس ریفرنڈم میں معمُولی اکثریت کے ساتھ کامیابی حاصل کر سکتے ہیں۔شاید اِنہی جائزوں کے باعث ہو گو شاویز خاصے مطمئن دکھائی دیتے ہیں کہ وہ اِس بار کامیابی حاصل کر لیں گے اور اِسی مناسبت سے ہفتہ کو اپنے خطاب میں کہا کہ عوام کی ہاں سے اُن کے اعتماد میں اضافہ ہو گا اور وہ اپنے اصلاحاتی عمل کو جاری و ساری رکھیں گے۔ اُن کا مزید خیال ہے کہ اِس ترمیم سے اُن کے سوشلسٹ انقلاب کو مزید استحکام حاصل ہو گا۔ ,جنوبی امریکہ کے ملک وینزویلا میں صدر ہو گو شاویز کی دستوری ترمیم کے لئے ووٹنگ شروع ہو چکی ہے۔ اپوزیشن کے خیال میں ریفرنڈم میں شاویز کی کامیابی سے اُن کے ملک کا جمہوری معاشرہ آمریت کے حصار میں جا سکتا ہے۔
" 90ء کی دہائی میں امریکا میں سب سے زیادہ توجہ اقتصادیات پر دی جاتی تھی۔ جرمن شہر ہائیڈل برگ میں قائم سینٹر فار امیریکن اسٹڈیز کے ماہر سیاسیات مارٹن تھونرٹ کہتے ہیں،""نائن الیون کے بعد اس رجحان میں ایک دم اچانک تبدیلی آ گئی۔ اُس کے بعد تمام تر توجہ سلامتی پر مرکوز ہو گئی اور کچھ حدود کے ساتھ یہ رجحان اب بھی برقرار ہے""۔ اس طرح امریکی حکومت نے ڈرونز کے ذریعے جنگ اور امریکی خفیہ ایجنسیوں کی طرف سے وسیع پیمانے پر نگرانی جیسے جو اقدامات اٹھائے، اُن کی بنیاد گیارہ ستمبر کے دہشت گردانہ واقعات پر رکھی گئی تھی۔  اوباما نے ایک تقریر میں ""نئے دور"" کی بات کی تھی اور کہا تھا کہ امریکا مستقبل میں ""عالمی دہشت گردی کے خلاف کوئی لامحدود جنگ نہیں کرنا"" چاہتا۔ امریکی صدر کی سرکاری زبان سے اب ""دہشت گردی"" کی اصطلاح غائب ہو گئی ہے تاہم اس کے متبادل کے طور پر وہ ""دہشت گردی کے خلاف جنگ"" کی اصطلاح استعمال کرتے ہیں۔ پیٹر روڈولف کے بقول اگرچہ ایک عرصے سے وہ جنگ اوباما کی اولین ترجیح نہیں رہی ہے، جو امریکا القاعدہ اور اُس کے ساتھی گروپوں کے خلاف لڑ رہا ہے تاہم یہ جنگ اُن ذرائع کا جواز پیش کرنے کے لیے ضروری بھی ہے، جو اس جنگ کے دوران استعمال میں لائے جا رہے ہیں""۔",گیارہ ستمبر دو ہزار ایک کو امریکا میں ہونے والے دہشت گردی کے ہولناک واقعات کے نقوش امریکی سلامتی کی پالیسی پر اتنے گہرے ہیں کہ اُن واقعات کو کبھی بھی ماضی کا حصہ نہیں سمجھا جائے گا بلکہ اُس کی یاد ہمیشہ تازہ رہے گی۔
ہالینڈ میں قائم بین الاقوامی فوج داری عدالت کی جانب سے کہا گیا ہے کہ ابتدائی طور پر روہنگیا مسلمانوں کے خلاف کریک ڈاؤن، ملک بدری اور اس سے متعلق امور کی بابت شواہد اور ثبوت جمع کیے جائیں گے، جب کہ اس کے بعد اس معاملے کی مکمل تفتیش شروع کر دی جائے گی۔ گزشتہ برس اگست میں میانمار کی ریاست راکھین میں روہنگیا کے خلاف شروع کیے جانے والے فوجی آپریشن کے بعد قریب سات لاکھ روہنگیا مسلمانوں نے سرحد عبور کر کے بنگہ دیش میں پناہ لی تھی اور یہ لاکھوں افراد اب بھی بنگلہ دیش کے مخلف مقامات پر قائم کچی بستیوں اور مہاجر کیمپوں میں انتہائی کسمپرسی کی زندگی گزار رہے ہیں۔ اس معاملے کی عبوری تفتیش کا آغاز ایک ایسے موقع پر کیا جا رہا ہے، جب فقط دو ہفتے قبل اس عالمی عدالت کے ججوں نے پراسیکیوٹر کو بنسودا کو اجازت دی تھی کہ وہ میانمار کے معاملے کی تفتیش کرے۔ یہ بات اہم ہے کہ میانمار ’معاہدہ روم‘ کا دستخط کنندہ نہیں ہے، جس کے تحت اس عالمی عدالت کا قیام عمل میں آیا تھا۔ عالمی عدالت کا تاہم کہنا تھا کہ چوں کہ اس معاملے میں سرحد عبور کر کے روہنگیا افراد اس ملک میں داخل ہوئے، جو عالمی عدالت کا حصہ ہے، اس لیے اس معاملے کی تفتیش کی جا سکتی ہے۔,بین الاقوامی فوج داری عدالت نے میانمار میں روہنگیا مسلمانوں کے خلاف ہونے والے جرائم کی عبوری تحقیقات کا آغاز کر دیا ہے۔ اقوام متحدہ نے میانمار کے اعلیٰ فوجی عہدیداروں کے خلاف مقدمہ چلانے کا مطالبہ بھی کیا ہے۔
 یہ جیمز بانڈ سیریز کی 23 ویں اور ڈینیل کریگ کی بطورِ برطانوی جاسوس تیسری فلم ہو گی۔ کریگ نے میڈیا کو بتایا کہ فلم کے ہدایت کار سیم مینڈز نے فلم کو لندن، سکاٹ لینڈ، ترکی اور چین میں فلمانے کا فیصلہ کیا ہے۔ کریگ 2008 کی ‘کوانٹم آف سولاس’ کے بعدایک بار پھر اس کردار کو نبھائیں گے۔ انہوں نے مزید بتایا کہ وہ اس فلم کے حوالے سے بے حد پُرجوش ہیں۔  2008 کے بعد اس فلم پر کام کو ملتوی کر دیا گیا تھا، جس کے بعد بانڈ کا مستقبل غیر یقینی دکھائی دے رہا تھا۔ اس کے علاوہ 2010 میں ایم جی ایم اسٹوڈیوز کو دیوالیہ پن کا سامنا بھی کرنا پڑا تھا لیکن ایم جی ایم کی نئی انتظامیہ اور EONپروڈکشنز نے ہمت نہ ہاری اور جیمز بانڈ کو ایک مرتبہ پھر منظرِ عام پر لانے کا فیصلہ کیا۔  ہدایت کار مینڈز نے بتایا کہ یہ فلم ایک کلاسک بانڈ فلم کی مثال ہو گی۔ مینڈز اس سے پہلے Revolutionary Road اور The Road of Perdition جیسی ڈرامائی فلموں سے بطورِ ہدایت کار ناظرین کا دل جیت چکے ہیں۔ انہوں نے کہا،’ایکشن فلموں کی دنیا میرے لئے نئی ہے، اورمیں نے اسے تہہ دل سے قبول کیا ہے۔‘  افواہوں کی تلافی کرتے ہوئے پروڈیوسرز نےاس بات پر اصرار کیا کہ انہوں نے بانڈ کے بجٹ میں کوئی کمی بیشی نہیں کی۔ یاد رہے کہ 2008 کی ‘کوانٹم آف سولاس’ تقریباﹰ 200 ملین ڈالر کے بجٹ سے تیار کی گئی تھی۔  سکائی فال 26 اکتوبر 2012 کو برطانیہ میں اور 9 نومبر 2012 کو امریکہ میں ریلییز ہو گی۔ اگلے برس 007 سیریز کی پہلی فلم کو ریلیز ہوئے ٹھیک پچاس سال کا عرصہ بیت جائے گا۔,کہتے ہیں صبر کا پھل میٹھا ہوتا ہے۔ جیمز بانڈ کے پرستاروں کے لیے اب انتظار کی گھڑیاں بلآخر ختم ہوئیں کیونکہ پروڈیوسرز نے رواں ہفتے جمعرات کو جیمز بانڈ سیریز کی نئی فلم ‘سکائی فال’ کی فلم بندی کا اعلان کر دیا ہے۔
" لاہورسے تعلق رکھنے والی طبی ماہر ڈاکٹر اجالا نیر کا کہنا ہے کہ سن 2010 سے حکومت اور مختلف بین الاقوامی تنظیمیں اس طرح کی سیمپلنگ کر رہی ہیں۔ انہوں نے ڈی ڈبلیو کو بتایا، ""سیمپل زیادہ تر مثبت آ رہے ہیں کبھی کبھی منفی آتے ہیں اور کبھی ملا جلا معاملہ ہوتا ہے۔ بڑے شہر جیسے کہ کراچی، لاہور، پشاور اور کوئٹہ میں اس طرح کے مثبت کیسیز زیادہ آئے تھے۔ لیکن یہ پہلی بار ہے کہ لاہور میں کافی عرصے کے بعد منفی نتیجہ آیا ہے اس کے علاوہ کراچی، پشاور اور کوئٹہ میں بھی یہ نسبتا کم مثبت ہوئے ہیں۔ تو یقینی طور پر اس سے پولیو کے خلاف لڑائی میں آسانی ہوگی۔ تاہم دوسرے عوامل کو نظرانداز نہیں کرنا چاہیے۔‘‘ پاکستان کا شمار ان چند ممالک میں ہوتا ہے، جہاں پولیو کا وائرس اب بھی بچوں کو معذوری سے دوچار کررہا ہے پاکستان میڈیکل ایسوسی ایشن لاہور کے صدر ڈاکٹر عارف نظامی کا کہنا ہے کہ پولیو کے حوالے سے اب بھی چیلنجیز ہیں۔ انہوں نے ڈی ڈبلیو کو بتایا، ''پاکستان میں تمام ویکسینوں کے خلاف ایک خطرناک پروپیگنڈہ کیا جاتا ہے جس کی بنیاد جہالت پر ہوتی ہے۔ پولیو کے خلاف بھی ایک ایسا ہی پروپیگنڈا ہے جس سے نمٹنا ایک بہت بڑا چیلنج ہے۔  اس کے علاوہ امن و امان اور عسکریت پسندی کا بھی مسئلہ ہے، جو دوبارہ سر اٹھارہی ہے۔‘‘ ",پاکستان کا شمار ان چند ممالک میں ہوتا ہے، جہاں پولیو کا وائرس اب بھی بچوں کو معذوری سے دوچار کررہا ہے۔ تاہم حکومت اور بین الاقوامی اداروں کی طرف سے کی جانے والی ایک نئی سیمپلنگ میں امید افزا پہلو سامنے آئے ہیں۔
’اس وقت کچھ سمجھ نہیں آ رہی تھی، طالبان کابل میں داخل ہو رہے تھے، کابل ایئرپورٹ پر ایک بے یقینی کی صورتحال تھی ایسے میں مجھے جو صحیح لگ رہا تھا وہ کر رہا تھا۔‘ یہ الفاظ اس افغان پائلٹ، ادریس مومند کے ہیں جن کی تصویر سوشل میڈیا پر وائرل ہے۔ ادریس مومند امریکی بلیک ہاک ہیلی کاپٹر اڑا کر کابل سے اپنے شہر کنڑ لے گئے تھے۔ افغانستان میں بدخشاں ایئرپورٹ کے ایک سابق کمانڈر اور پائلٹ نقیب اللہ ہمت نے نامعلوم مقام سے ٹیلیفون پر بتایا کہ جب کابل میں حالات کشیدہ ہوئے تو وہاں موجود سب لوگ پریشان تھے اور کسی کو سمجھ نہیں آ رہا تھا کہ کیا کیا جائے۔  کابل سے ہیلی کاپٹر افغانستان کے دوسرے شہر کنڑ لے جانے کے بعد ادریس نے ہیلی کاپٹر افغان طالبان کے حکام کے حوالے کر دیا تھا۔ گذشتہ ہفتے افغان طالبان کی جانب سے ایک ٹویٹ سامنے آئی جس میں کہا گیا کہ ’ادریس مومند ایک افغان پائلٹ ہیں۔ کابل کی آزادی کے بعد وہ امریکی بلیک ہاک ہیلی کاپٹر اپنے ساتھ صوبہ کنڑ میں ایک محفوظ مقام پر لے گئے تھے اور اب وہ ہیلی کاپٹر طالبان کو واپس کر دیا گیا ہے۔‘ نقیب اللہ ہمت نے بی بی سی کو بتایا کہ ’بے یقینی کی صورتحال میں ادریس مومند ہیلی کاپٹر کنڑ لے گئے تھے جس پر انھیں تشویش لاحق تھی کہ کہیں اسے کوئی نقصان نہ پہنچا دے۔‘ ان سے جب پوچھا گیا کہ وہ اپنے ساتھ ہیلی کاپٹر کیسے لے گئے تھے تو انھوں بتایا کہ ’جس وقت حالات خراب ہو رہے تھے اس وقت دیگر پائلٹ بھی اپنے ساتھ طیارے لے گئے تھے۔ ان میں سے بیشتر ازبکستان لے گئے ہیں۔‘ نقیب اللہ ہمت نے بتایا کہ ’کابل میں جب حالات خراب ہوئے تو اس وقت ہر ایک پائلٹ نے کوشش کی کہ وہ خود بھی فرار ہو اور طیارہ بھی ساتھ لے جائے۔ اس دوران کابل ایئرپورٹ کا رن وے بند کر دیا گیا تھا اور تمام طیارے اپنی جگہ تین گھنٹوں تک رکے رہے تھے۔‘ انھوں نے بتایا کہ ’ان میں سے بیشتر طیارے ازبکستان لے جائے گئے ہیں۔ کابل میں جو طیارے موجود تھے ان میں روسی ساختہ ہیلی کاپٹر اور بلیک ہاک امریکی ہیلی کاپٹر کھڑے تھے لیکن انھوں نے دیکھا کہ بڑی تعداد میں ان طیاروں اور ہیلی کاپٹروں کو نقصان پہنچایا گیا تھا۔‘  نقیب اللہ ہمت نے بتایا کہ ’افغانستان کی ایئر فورس میں 1980 کے بعد سے تقریباً 400 طیارے اور ہیلی کاپٹر تھے اور یہ سب روسی ساختہ تھے ۔ اس کے بعد ملک میں روس کے حملے اور بعد میں خانہ جنگی کی وجہ سے یہ طیارے اور ہیلی کاپٹر ناکارہ ہو گئے تھے یہاں تک کہ 1992 کے بعد ان طیاروں کی اڑان کی صلاحیت نہ ہونے کے برابر رہ گئی تھی اور بیشتر تباہ ہو گئے تھے۔‘ ,افغانستان میں بدخشاں ایئرپورٹ کے ایک سابق کمانڈر اور پائلٹ نقیب اللہ ہمت نے نامعلوم مقام سے ٹیلیفون پر بتایا کہ جب کابل میں حالات کشیدہ ہوئے تو وہاں موجود سب لوگ پریشان تھے اور کسی کو سمجھ نہیں آ رہا تھا کہ کیا کیا جائے۔ ایسے میں ایک پائلٹ امریکی بلیک ہاک ہیلی کاپٹر اڑا کر کابل سے اپنے شہر کنڑ لے گئے اور اسے طالبان کے حوالے کر دیا۔
'انڈس واٹر ٹریٹی' کے نام سے اس معاہدے میں اس بات کی ضمانت دی گئی ہے کہ دونوں ملکوں کے نمائندے سال میں کم سے کم ایک بار اس موضوع پر بات چیت کے لیے ضرور ایک دوسرے کے ملک میں ملاقات کریں گے۔ نئی دہلی میں اس ملاقات سے قبل بھارتی وفد کے قائد پی کے سکسینہ نے مقامی میڈیا سے بات چيت میں کہا کہ بھارت، ’’اس معاہدے کے تحت اپنے حقوق کے مکمل استعمال کے لیے پرعزم ہے اور بات چیت کے ذریعے مسئلے کے دوستانہ حل پر یقین رکھتا ہے۔‘‘  لیکن گزشتہ کچھ روز کے دوران حالات تیزی سے تبدیل ہوتے دکھائی دے رہے ہیں۔ پہلے فریقین نے کشمیر میں لائن آف کنٹرول پر جنگ بندی معاہدے پر عمل کرنے کی بات کہی۔ بھارت نے عمران خان کے جہاز کو اپنی فضائی حدود استعمال کرنے کی اجازت دی اور پھر پاکستان کی ایک نیزہ باز ٹیم ایک بین الاقوامی مقابلے میں شرکت کے لیے بھارت آئی۔ اس طرح دونوں حریف ممالک کے مابین مثبت اشاروں کا سلسلہ شروع ہوا۔ تاہم ان تمام کوششوں کے باجود بھی دونوں ملکوں میں اعتماد کی کمی نظر آتی ہے۔ منگل کو نئی دہلی میں ایک طرف جہاں بات چيت کا آغاز ہوا تو دوسری جانب دہلی میں پاکستانی ہائی کمیشن کے ناظم الامور کو بھارتی وزارت خارجہ نے اپنے دفتر میں طلب کیا تھا۔ بھارت نے ان سے اس بات پر احتجاج کیا ہے کہ اسلام آباد میں اس کے سفارت خانے میں کام کرنے والے دو ملازمین لاپتہ ہیں اور ان کی سکیورٹی کی ذمہ داری پاکستان پر عائد ہوتی ہے۔,انڈس واٹر معاہدے پر بات چیت کے لیے سات افراد پر مبنی پاکستانی وفد گزشتہ روز نئی دہلی پہنچا تھا۔
ترکی کے شہر استنبول میں ملک کے سب سے بڑے ہوائی اڈے پر دہشت گرد تنظیم ’اسلامک اسٹیٹ‘ کے تین جہادیوں کی طرف سے کیے گئے ایک بڑے خود کش حملے میں چھتیس افراد ہلاک اور ڈیڑھ سو کے قریب زخمی ہو گئے۔ (29.06.2016)  ترک صدر رجب طیب ایردوآن نے کہا ہے کہ ممکنہ طور پر اس حملے کے پیچھے شدت پسند ملیشیا ’اسلامک اسٹیٹ‘ کا ہاتھ ہے۔ اپنے ایک بیان میں ایردآون نے کہا کہ امریکا میں موجود مبلغ فتح اللہ گولن، جو بقول اُن کے پندرہ جولائی کی ناکام بغاوت کے ذمہ دار ہیں اور داعش کے درمیان، جو ممکنہ طور پر غازی انتیپ کے حملے کی ذمہ دار ہے ’کوئی فرق نہیں ہے‘۔ اس بیان میں ایردوآن نے کہا: ’’ہمارے ملک اور ہماری قوم کا ان حملے کرنے والوں کے لیے ایک ہی پیغام ہے اور وہ یہ کہ تم کامیاب نہیں ہو گے۔‘‘  نیوز ایجنسی اے ایف پی کے مطابق یہ تقریب غازی انتیپ نامی شہر کے شاہین بے نامی علاقے میں منعقد ہو رہی تھی، جہاں کُردوں کی اکثریت ہے۔ اسی بناء پر شبہ ظاہر کیا جا رہا ہے کہ اس حملے کے پیچھے ’جہادی عناصر‘ کارفرما ہو سکتے ہیں۔ بہت سے ’جہادی‘ کُردوں کو اپنا سب سے بڑا حریف مانتے ہیں کیونکہ شامی سرزمین پر شدت پسند ملیشیا آئی ایس کے خلاف جنگ میں کُرد جنگجو انتہائی اہم کردار ادا کر رہے ہیں۔,ترکی میں ہفتے کی شب شادی کی ایک تقریب اُس وقت ماتم کدے میں تبدیل ہو گئی جب ایک بم حملے میں کم از کم 50 افراد ہلاک اور درجنوں زخمی ہو گئے۔ ممکنہ طور پر اس حملے کے پیچھے شدت پسند ملیشیا ’اسلامک اسٹیٹ‘ کا ہاتھ ہے۔
 بلوچستان کے وزیر داخلہ سرفراز بگٹی نے کوئٹہ میں میڈیا کو بریفنگ کے دوران بتایا کہ ہلاک ہونے والے عسکریت پسندوں کا تعلق بلوچستان کی آزادی کے لئے برسر پیکار علیحدگی پسند تنظیم یونائٹڈ بلوچ آرمی (یو بی اے) سے تھا۔  انہوں نے کہا، ’’عسکریت پسندوں کے خلاف یہ آپریشن انٹیلی جنس اطلاعات کی روشنی میں کیا گیا ہے۔ بلوچستان میں دہشت گردی میں ملوث عسکریت پسند کافی عرصے سے اس علاقے میں روپوش تھے۔ تین روز سے جاری اس کارروائی کے دوران بڑے پیمانے پر اسلحہ اور جدید خودکار رائفلیں بھی برآمد کی گئی ہیں۔ ہلاک ہونے والے عسکریت پسند مستونگ میں گزشتہ سال مسافر کوچوں پر ہونے والے ان حملوں میں بھی ملوث تھے، جن کے دوران 20 سے زائد مسافر ہلاک ہوئے تھے۔‘‘  انہوں نے مزید بتایا، ’’عسکریت پسندوں کے خلاف حالیہ کارروائی ایک اہم پیش رفت ہے۔ اس کارروائی کے دوران جو عسکریت پسند ہلاک ہوئے ہیں، ان میں کالعدم تنظیم کے متعدد اہم کمانڈر بھی شامل ہیں۔ کارروائی کے دوران برآمد ہونے والی لاکھوں روپے کی ملکی کرنسی سے ہمارے اس موقف کی بھی تصدیق ہوئی ہے کہ بلوچستان میں شدت پسندوں کو اسپانسر کرنے والے عناصر انہیں بڑے پیمانے پر مالی معاونت بھی فراہم کرتے ہیں۔ جو لوگ بے گناہ معصوم لوگوں کو اپنی بربریت کا نشانہ بناتے ہیں انہیں کسی صورت معاف نہیں کیا جائے گا۔‘‘,پاکستانی سکیورٹی فورسز نے بلوچستان کے شورش زدہ علاقے قلات، جوہان اور ملحقہ علاقوں میں سرچ آپریشن کے دوران یونائٹڈ بلوچ آرمی کے چونتیس بلوچ علیحدگی پسندوں کو ہلاک کرنے کا دعوی کیا ہے۔
قطنة کا تعلق شام سے ہے اور اس کی عمر پچاس برس سے زيادہ ہے۔ پناہ کی غرض سے اس کے بچے تو پہلے ہی جرمنی آ گئے تھے تاہم دو برس وہ بھی لائپزگ آن پہنچی۔ تمام مہاجرين کی طرح قطنة کے ليے بھی يہ لازمی ہے کہ وہ جرمن زبان سيکھے، چاہے اسے يہ عمل کتنا ہی ’طويل اور تھکا دينے والا‘ لگتا ہو۔ شامی پناہ گزين قطنة تعليم يافتہ بھی نہيں۔ يہی وجہ ہے کہ اس کے ليے جرمن زبان سيکھنے والی کلاسوں ميں شرکت اور باقاعدہ پڑھائی اور بھی زيادہ مشکل ثابت ہو رہی ہے۔ سب سے بڑا چيلنج لکھنا سيکھنا ہے۔ اور ان تمام تر چيزوں کے بعد قطنة گھر جا کر اپنی گھريلو ذمہ دارياں بھی نبھاتی ہے۔ لائپزگ ميں ليمباؤ گروپے نامی اسکول کی ايڈمنسٹريٹر سوزان الخاطب بتاتی ہيں کہ مختلف عمر کے افراد کو ايک ہی کلاس ميں زبان سکھانا اتنا موزوں نہيں اور نہ ہی يہ طلباء کے ليے مفيد ثابت ہوتا ہے۔ ان کے بقول يہ بات صاف ظاہر ہے کہ عمر رسیدہ مہاجرين کو زبان سکھانے کے ليے ذرا مختلف طريقہ کار درکار ہوتا ہے۔ الخاطب کے مطابق ايسے کورسز تشکيل ديتے وقت وفاقی دفتر کو اس بات کا خيال رکھنا چاہيے کہ زيادہ عمر والے مہاجرين کے ليے الگ سے خصوصی کلاسز کا انتظام کيا جائے۔,جرمنی ميں مہاجرین کے لیے انضمام کی کوشش کرنا اور جرمن زبان سيکھنا ایک لازمی عمل ہے۔ تاہم يہ بھی ايک حقيقت ہے کہ کئی پناہ گزين عمر کے اس حصے ميں نہيں جس ميں ايک نئی زبان سيکھنا اور نئے ماحول سے ہم آہنگی آسان ثابت ہو۔
 الیکٹرانک سگریٹ کے استعمال کو کئی یورپی ملکوں میں پابندی کا سامنا ہے۔ اس مناسبت سے تازہ ترین بیان فرانس میں اولاند حکومت کی جانب سے سامنے آیا ہے۔ پیرس حکام نے جمعے کے روز اعلان کیا کہ الیکٹرانک سگریٹ پر بھی اسی پابندی کا اطلاق ہو گا، جو پہلے سے تمباکو کے استعمال پر لاگو ہے۔ اس مناسبت سے پیرس حکومت نے یہ بھی واضح کیا کہ وہ اُس آلے پر پابندی عائد نہیں کرے گی، جو الیکٹرانک سگریٹ نوشی کا بنیادی عنصر ہے۔ تاہم اس کے اندر سیال مادہ کے استعمال پر پابندی ہو گی۔  پرتگال میں الیکٹرانک سگریٹ کو انسداد تمباکو نوشی سے استثناء حاصل ہے۔ سوئٹزرلینڈ میں نکوٹین والے الیکٹرانک سگریٹ کی فرخت پر پابندی ہے لیکن انٹرنیٹ پر انہیں خریدنے پر پابندی کا کوئی قانون موجود نہیں ہے۔ چیک چمہوریہ، کروشیا اور سلوواکیہ میں بھی اس پر وہی قانون لاگو ہے، جو سگریٹ نوشی پر ہے۔ بالٹک ریاستوں میں لیتھوانیا میں اگر مکمل پابندی عائد ہے تو لٹویا میں اس کی فروخت پر کوئی پابندی نہیں ہے اور کھلے بندوں یہ دستیاب ہے۔ ہنگری میں تمباکو فروش الیکٹرانک سگریٹ کو بیچ رہے ہیں۔ وہاں بھی جولائی میں ایک قانون کا نفاذ ہو جائے گا، جس کے بعد یہ صرف انٹرنیٹ پر ہی خریدا جا سکے گا۔  یورپی ملک یونان کو سگریٹ نوشوں کا ملک قرار دیا جاتا ہے اور وہاں الیکٹرانک سگریٹ پر کسی قسم کی پابندی عائد نہیں ہے۔ اسی طرح اسپین میں بھی ای سگریٹ آسانی سے دستیاب ہیں۔ یہی انداز پولینڈ میں ہے، جہاں الیکٹرانک سگریٹ کھلے عام دستیاب ہیں۔,اکثر یورپی ملکوں میں سگریٹ نوشی پر سخت پابندیاں عائد ہیں۔ ایسے میں تمباکو نوشی کی ایک نئی اختراع الیکٹرانک سگریٹ کو جہاں مقبولیت ملی ہے، وہیں اب مختلف یورپی ملکوں میں اس پر پابندی کا عمل بھی شروع ہے۔
 ڈوئچے ویلے سے باتیں کرتے ہوئے بلاگر بینجمن بیرگیمان نے کہا کہ امریکی اداروں کی 2008ء سے ہی نجی معلومات یا ڈیٹا تک رسائی تھی، اس لیے یہ کوئی تعجب کی بات نہیں ہے۔ اس تناظر میں 2012ء میں ایک جائزہ مرتب کرایا گیا، جس میں یورپی قانون سازوں کو کڑی تنقید کا نشانہ بنایا گیا۔ اس کے مطابق سیاسی سطح پر اتنے بڑے پیمانے پر لوگوں کی نگرانی صرف اس لیے ممکن ہے کہ اس حوالے سے یورپی یونین میں اتنا زیادہ سیاسی شعور نہیں ہے۔   اس جائزے کے مصنفین میں Julien Jeandesboz بھی ہیں۔ وہ کہتے ہیں کہ یورپی حکام اپنی تمام تر توجہ سائبر جرائم اور انٹرنیٹ کو محفوظ بنانے پر مرکوز کیے ہوئے ہیں۔ ان کے بقول یورپ میں ہیکرز، شناخت کی چوری اور انٹرنیٹ کمپنیوں کے لیے قواعد و ضوابط بنانے جیسے موضوعات پر زیادہ بحث کی جاتی ہے۔ اس حوالے سے یورپی حکام چین اور روس کو شک کی نگاہ سے دیکھتے ہیں۔ ایسے بہت سے طریقے موجود ہیں، جن کو استعمال کرتے ہوئے یورپی یونین اپنے شہریوں کی نجی معلومات کو امریکی اداروں سے محفوظ رکھ سکتی ہے۔ لیکن اس حوالے سے یورپی یونین میں اتفاق نہیں پایا جاتا۔ یورپ میں مجوزہ پرائیویسی قوانین پر شدید اختلافات موجود ہیں۔ ان قوانین کو 2014ء میں یورپی انتخابات سے قبل طے کرنا اور نافذ بھی کیا جانا ہے۔ ماہرین کہتے ہیں کہ یورپی یونین میں اپنے شہریوں کے ڈیٹا کو دہشت گردی کے نام پر قربان کرنے کے موضوع پر بحث ہونی چاہیے۔,خفیہ نگرانی کے پروگرام ’پرزم‘ کے منظر عام پر آنے کے بعد یورپ میں شدید غم و غصہ پایا جاتا ہے۔ تاہم کئی یورپی ماہرین کو امریکی حکام کے اس اقدام پر کوئی حیرت نہیں ہوئی۔
یمن کے شمالی صوبے حاجا کا بنی حیدان کا قصبہ اس وبا سے شدید متاثرہ ہے، جہاں کئی سو افراد مشتبہ طور پر ہیضے کا شکار ہیں۔ اس وبا سے متاثر ہونے کے چند ہی گھنٹوں بعد الٹیاں اور جسم میں پانی کی شدید کمی پیدا ہو جاتی ہے اور بروقت دوا نہ ملنے پر کسی شخص کی موت کا سبب بن سکتی ہے۔ یمن میں گزشتہ دو برس سے جاری خانہ جنگی کی وجہ سے ہیضے کی وبا ایک جان لیوا صورت حال کا باعث بن چکی ہے۔ نکاسیء آب کی ابتر صورت حال، پینے کے پانی کے کنوؤں میں غلاضتوں اور آلودگی کے ڈھیر کئی کئی ہفتوں تک صاف نہیں کئے جا سکتے، جس کی وجہ سے ہیضے کے جراثیم کے لیے یہ علاقہ انتہائی سازگار ہو چکا ہے۔ خبر رساں ادارے ایسوسی ایٹڈ پریس کے مطابق طبی ملازمین کو تنخواہوں کی بہ دیر فراہمی کی وجہ سے اس ملک کا صحت کا شعبہ بری طرح متاثر ہوا ہے، جب کہ خانہ جنگی کی وجہ سے کئی علاقوں میں عالمی اداروں کی امدادی سرگرمیوں بھی ممکن نہیں۔ سن 2010 میں ہیٹی میں ہیضے کی بیماری نو ہزار افراد کی موت کا سبب بنی تھی، تاہم یمن میں یہ وبا بدترین صورت حال اختیار کر چکی ہے، جہاں کسی ایک برس میں ہیضے سے متاثرہ افراد کی تعداد غیر معمولی ہے۔ اقوام متحدہ اور عالمی امدادی اداروں کے مطابق یمن میں یہ وبا ’خوف ناک حد تک تیز رفتاری‘ سے پھیل رہی ہے۔,خانہ جنگی کا شکار ملک یمن ہیضے کی وبا سے شدید متاثر ہے، جہاں ہیضے کے شکار کئی افراد ہسپتال تک بھی پہنچنے میں کامیاب نہیں ہو پاتے۔ 
کراچی میں کلفٹن کے علاقے میں تین تلوار پر بدھ کی شب دعا منگی کی بازیابی کے لیے احتجاجی مظاہرہ کیا گیا، جس میں دعا منگی کے اہل خانہ، یوتھ ایکشن کمیٹی، سندھ تھنکرز فورم کے ساتھ تحریک انصاف کے اراکین اسمبلی، پاکستان پیپلز پارٹی کے رہنماؤں اور انسانی حقوق کے کارکنوں نے شرکت کی۔ دعا منگی کی بہن لیلیٰ منگی نے بی بی سی سے بات کرتے ہوئے کہا کہ وہ دمے کی مریض ہیں۔ ’ابھی تک بہن کا کوئی پتہ نہیں چلا ہے، میں دعا کے لیے دعا کرتی رہی ہوں کہ وہ جلد واپس آجائے‘۔ ان کا مزید کہنا تھا ’تین روز گزر چکے ہیں ابھی تک کچھ معلوم نہیں ہو رہا، سی سی ٹی وی کیمرے سے بھی کچھ ٹریس نہیں ہو رہا، وہاں ہم جاتے رہے ہیں۔ یہ پہلی بار ہوا کہ میری بہن کو اغوا کیا گیا ہے‘۔ دعا منگی کی خالہ نائیلہ منگی کا کہنا تھا کہ دعا منگی صرف منگی خاندان کی بیٹی نہیں پورے سندھ کی بیٹی ہے۔  مظاہرین نے حکومت پر الزام لگایا کہ وہ خواتین، خصوصاً نوجوان تعلیم یافتہ لڑکیوں کو تحفط دینے میں ناکام ہو چکی ہے۔ تحریک انصاف کے رکن اسمبلی شہزاد قریشی کا کہنا تھا کہ ’ڈیفینس میں دعا کا اغوا افسوسناک واقعہ ہے، ڈی ایچ اے میں سکیورٹی کے بڑے دعوے کیے جاتے ہیں لیکن وہاں بچیاں محفوظ نہیں۔ شہر میں جلد سیف سٹی منصوبے پر عمل درآمد کیا جائے تاکہ شہری تحفظ کا احساس محسوس کریں۔‘  مظاہرین کا کہنا تھا کہ تین روز گزرنے کے بعد بھی پولیس دعا منگی کا کوئی سراغ نہیں لگا سکی ہے۔ مظاہرین نے اس خدشے کا اظہار کیا کہ اس طرح کے واقعات سے لڑکیوں کے تعلیمی میدان میں آگے بڑھنے کی حوصلہ شکنی ہوگی۔ ۔ صحرائے تھر کے ایک گاؤں میں نتھو بائی اور ویرو بائی کی شادی دو بھائیوں سے ہوئی تھی۔ ان کی لاشیں اسی کھیت سے ملیں جہاں وہ گذشتہ کئی ماہ سے کام کر رہی تھیں۔,کراچی میں اغوا ہونے والی دعا منگی کی بہن لیلیٰ منگی کا کہنا ہے کہ ان کی بہن دمے کی مریض ہیں اور یہ کہ تین روز گزر جانے کے بعد بھی کچھ معلوم نہیں ہو سکا ہے۔
 رنگین خانوں میں بٹی دیوار کی طرح ایک عظیم Containership آہستہ آہستہ اسماعیلیہ کےساحلی علاقے سےگزر کر آگے بڑھ رہا ہے۔ اگرچہ یہ جہاز ساحل سے صرف پچاس میٹر دور ہے لیکن اس کے انجنوں کی آواز سنائی نہیں دیتی۔ مغرب کی جانب کھجور اور آم کے پیڑ دکھائی دیتے ہیں جبکہ مشرق کی جانب صحرائے سینائی پھیلا ہے۔ درمیان میں نہر سوئز ہے جس کا پانی گہرا نیلا ہے۔ جنوب کی پورٹ سعید سے شمال کی سوئز بندرگاہ تک پہنچنے میں جہازوں کو اوسطا ً 14 گھنٹے لگتے ہیں۔ اس کے الٹ سفر میں اس قدر وقت نہیں لگتا۔ کیونکہ جہازوں کو انتظار نہیں کرنا پڑتا۔ ہر روز تین قافلے نہرسے گزرتے ہیں۔ تقریبا ً 60 جہاز روزانہ نہرسوئز سے گزر کر اپنی منزل کی جانب روانہ ہوتے ہیں۔ یہاں سے گزرنے کے لئے جہازوں کو کتنا کرایہ ادا کرنا پڑتا ہے اس کا انحصار جہاز پر لدے سامان پر ہوتا ہے۔ سوئزکینال انتظامیہ کے ڈائریکٹر Ahmad Ali Fadel نے بتایا:’’ایک جہاز جو نہرسوئزسے گزرتا ہے،اسے منزل تک پہنچنےمیں کم وقت لگتا ہے، اس کا ایندھن بھی کم خرچ ہوتا ہےاور اب اسے کرایہ بھی پہلے کے مقابلےمیں کم ادا کرنا پڑتا ہے۔ پٹرول کی قیمتیں سستی ہونے کی وجہ سے بہت سے جہاز اب کیپ ٹاؤن کے متبادل روٹ سے گزر رہے ہیں۔ ہمیں ایک طرح سے کاروباری مقابلے کا سامنا ہے جو پہلے نہیں تھا۔‘‘,اہم وجہ صومالی قزاقوں کا خطرہ ہے۔ اگرچہ افریقہ کا چکر کاٹ کر منزل تک پہنچنے میں 10 دن زیادہ لگتے ہیں لیکن اس روٹ پربحری قزاقی کا خطرہ کم ہے۔
افغانستان میں حالیہ چند ہفتوں میں پے در پے دہشت گردانہ واقعات رونما ہوئے ہیں، جن میں سینکڑوں افراد ہلاک اور زخمی ہوئے۔ ان حملوں سے ایک طرف تو افغانستان میں سکیورٹی کی انتہائی مخدوش صورت حال کا اظہار ہوتا ہے اور دوسری طرف ان بین الاقوامی کوششوں پر سوالیہ نشانات پیدا ہوتے ہیں، جو گزشتہ کئی برسوں سے افغانستان میں قیام امن کے لیے کیے جا رہے ہیں۔ ان حملوں سے افغان شہریوں میں عدم تحفظ کے احساس کے ساتھ ساتھ عوام کی سلامتی یقینی بنانے کے لیے کابل حکومت کی محدود قوت کا انداز بھی لگایا جا سکتا ہے۔ افغانستان میں ہونے والے حالیہ حملوں کی ذمہ داری طالبان اور ’اسلامک اسٹیٹ‘ نے قبول کی ہے۔ رواں برس کا آغاز اس شورش زدہ ملک کے لیے انتہائی خون ریز رہا ہے۔ بہت سے افغان شہریوں کے مطابق جنوری میں ہونے والے ان بڑے دہشت گردانہ واقعات یہ بتاتے ہیں کہ رواں برس ایسے حملوں کے اعتبار سے کس قدر بھیانک ہو سکتا ہے۔ چند ہفتے قبل طالبان اور کابل حکومت کے درمیان ہونے والے امن مذاکرات ان حملوں کے بعد اب ایک قصہ پارینہ دکھائی دے رہے ہیں۔ عارف نے مزید کہا، ’’طالبان عموماﹰ اپنی کارروائیوں کا آغاز موسم سرما کے بعد کرتے ہیں، تاہم افغانستان کے لیے نئی امریکی حکمتِ عملی سامنے آنے کے بعد لگتا ہے کہ وہ اپنے حملوں کو وسعت دے چکے ہیں۔ وہ یہ بات باور کرا رہے ہیں کہ وہ اپنی شکست سے بہت دور ہیں۔‘‘,کابل میں ہوئے حالیہ خون ریز حملوں سے واضح ہے کہ افغانستان میں جاری شورش کا کوئی فوری حل فی الحال دکھائی نہیں دیتا۔ مگر سوال یہ ہے کہ کیا افغانستان کے لیے امریکا کی نئی پالیسی ان دہشت گردانہ حملوں ميں تیزی کی وجہ ہے؟
ہائنز کرسٹیان اشٹراخے کو آسٹریا کا چانسلر بننے کی اپنی خواہش کو اب وقتی طور پر پس پشت ڈالنا پڑ گیا ہے۔ عوامیت پسند فریڈم پارٹی (ایف پی او) کے سربراہ اشٹراخے نئی حکومت میں تاہم نائب چانسلر کے عہدے پر فائز ہوں گے۔ انہوں نے فیس بک پر بہت ہی فخریہ انداز میں لکھا، ’’میں قدامت پسند پیپلز پارٹی (او وی پی) کے ساتھ حکومت سازی کے مذاکرات میں ایف او پی کے لیے پچاس فیصد عہدے حاصل کرنے میں کامیاب رہا ہوں۔‘‘ 48 سالہ اشٹراخے اپنی نوجوانی کے دور میں انتہائی دائیں بازو کے حلقوں کے ساتھ رہے تھے۔ تاہم اب وہ اپنے سابقہ رابطوں کو ’ماضی کی غلطیوں‘ سے تعبیر کرتے ہیں۔ نیشنل سوشلسٹ یا نازی سرگرمیوں میں ملوث ہونے کے شبے میں ان کے خلاف ایک مقدمہ بھی درج کیا گیا تھا۔ اسی طرح تقریباً تیس سال قبل اشٹراخے کو جرمنی میں نیو نازیوں کے ایک اجتماع میں شرکت کے موقع پر گرفتار بھی کیا گیا تھا۔ وہ آج کل ان باتوں کو یاد نہیں کرنا چاہتے۔ ہائنز کرسٹیان اشٹراخے اب کہتے ہیں کہ نازی سوچ کی تشہیر اور سامیت دشمنی کو برداشت نہیں کیا جائے گا۔ تاہم آج بھی وہ دائیں بازو کی جانب جھکاؤ رکھتے ہیں۔ اپنی انتخابی مہم کے دوران بھی انہوں نے مہاجرین کے موضوع پر خاص توجہ دی۔ اشٹراخے نے پندرہ اکتوبر کو قبل از وقت پارلیمانی انتخات کے موقع پر کہا تھا کہ ان کا اولین منصوبہ ’بڑے پیمانے پر ہونے والی یہ بے ہنگم نقل مکانی‘ روکنا ہو گا۔,آسٹریا کے نئے نائب چانسلر اپنی جوانی کے دور میں نئے نازیوں کی سوچ رکھتے تھے۔ انہیں نئے نازیوں کے ایک اجتماع میں شرکت کے موقع پر گرفتار بھی کیا گیا تھا۔ تاہم اب وہ اپنے ماضی کے بارے میں کیا کہتے ہیں؟
"نائجیرین معاشرے میں اسلامی شدت پسندی کا اظہار گذشتہ ہفتے اس وقت سامنے آیا، جب بوکو حرام نامی اسلامی انتہاپسند گروپ نے یکدم شمالی نائجیریا کے علاقوں میں سر اٹھایا اور سیکیورٹی اہلکاروں نے انہیں قابو میں کرنے کے لئے آپریشن شروع کیا۔ انتہا پسندوں کی پُر تشدد کارروائیوں اور بوکوحرام اور سیکیورٹی فورسز کے درمیان جھڑپوں میں آٹھ سو کے قریب شہری ہلاک ہوئے، جبکہ سیکیورٹی اہلکاروں نے بوکو حرام کے سرکردہ رہنما محمد یوسف کو بھی گذشتہ جمعرات کو ایک سرچ آپریشن کے دوران ہلاک کر دیا۔ نائجیرین حکومت کے مطابق ہلاک شدگان میں سے زیادہ تر کا تعلق بوکوحرام سے تھا، جبکہ باقی ماندہ افراد وہ شہری تھے، جنہیں شدت پسندوں نے تشدد کرکے ہلاک کیا۔ بوکوحرام کا مقصد نائجیریا میں اسلامی شریعت کا نفاذ ہے۔ گو کہ ملک کی 36 میں سے تقریباً 12 شمالی ریاستوں میں شرعی قوانین کا نفاذ 2000ء میں ہی کیا جا چکا ہے، بوکوحرام کا مطالبہ ہے، یہ نظام پورے نائجیریا پر نافذ کیا جائے اور مغربی تعلیم اور نظام حکومت کو ممنوعہ قرار دیا جائے۔ بوکوحرام کے ایک رکن نے کہا کہ ""ہمارا مسئلہ نائجیریا میں نافذ وہ قوانین ہیں، جو خدا کی کتاب کے مطابق نہیں۔ اس ملک کا قانون شرعی نہیں ہے بلکہ یہ ہم انسانوں کا بنایا ہوا قانون ہے۔ ہم مغربی تعلیم کو رد کرتے ہیں اور قرآن اور محمد عربی کی تعلیمات پر یقین رکھتے ہیں۔ میں خود مغربی درسگاہوں میں تعلیم حاصل کرتا رہا ہوں تاہم میں نے اس تعلیم کو چھوڑ دیا، جب مجھے احساس ہوا کہ میں غلطی پر ہوں۔"" ",افریقی ملک نائجیریا ان دنوں اسلامی انتہاپسندی کی لپیٹ میں ہے ۔ اس لہر کی تندی کا اندازہ اس حقیقت سے لگایا جا سکتا ہے کہ شمالی نائجیریا میں حالیہ دنوں کے دوران شدت پسندی کے باعث کئی سو افراد اپنی جانوں سے ہاتھ دھو بیٹھے۔
جرمن دارالحکومت برلن سے جمعرات پانچ اپریل کو ملنے والی نیوز ایجنسی روئٹرز کی رپورٹوں کے مطابق جریدے ’دی وَیلٹ‘ نے اپنی آج کی اشاعت میں لکھا ہے کہ اس بارے میں بنڈس ٹاگ کہلانے والی وفاقی پارلیمان میں ایک سوال بائیں بازو کی جماعت ’دی لِنکے‘ کے ایک رکن کی طرف سے پوچھا گیا تھا، جس پر چانسلر میرکل کی حکومت کی طرف سے ایوان کو بتایا گیا کہ اس وقت ملک میں بیس ترک شہری ایسے ہیں، جن کے خلاف جرمنی میں مبینہ جاسوسی کے شبے میں چھان بین جاری ہے۔ اس بارے میں جرمن میڈیا رپورٹوں میں یہ بھی کہا گیا تھا کہ جرمن حکام ملک میں جس ترک ادارے کی طرف سے مبینہ جاسوسی کی چھان بین کر رہے ہیں، وہ ٹرکش انٹیلیجنس ایجنسی ایم آئی ٹی (MIT) ہے، جو جرمنی میں فتح اللہ گولن کے مشتبہ حامیوں کے خلاف جاسوسی کر رہی تھی۔ فتح اللہ گولن ایک ایسے ترک مسلم مبلغ ہیں، جو امریکا میں قیام پذیر ہیں اور جن پر انقرہ حکومت ترکی میں اپنے حامیوں کے ذریعے ’دہشت گردی‘ کا الزام عائد کرتی ہے۔ جرمن جریدے ’دی وَیلٹ‘ کے مطابق میرکل حکومت کی طرف سے بنڈس ٹاگ کو بتایا گیا کہ اس وقت بیس ایسے ترک باشندوں کے خلاف تحقیقات جاری ہیں، جن پر شبہ ہے کہ وہ ترک حکومت کے ایماء پر جرمنی میں خفیہ ایجنٹوں کے طور پر سرگرمیوں کے مرتکب ہوئے۔,جرمن حکام بیس ایسے ترک شہریوں کے خلاف تحقیقات کر رہے ہیں جن پر جرمنی میں جاسوسی کرنے کا شبہ ہے۔ اخبار ’دی وَیلٹ‘ کے مطابق یہ بات برلن کی وفاقی پارلیمان میں خود میرکل حکومت کی طرف سے ایک سوال کے جواب میں بتائی گئی۔
پاکستان کے دارالحکومت  اسلام آباد میں جمعرات کے روز ہونیوالی اس کانفرنس کے شرکاء نے اعلیٰ فوجی حکام اور وزیر خارجہ سے بریفنگ لینے کے بعد پاکستانی خفیہ ایجنسی کے طالبان گروہ حقانی نیٹ ورک کے ساتھ رابطوں کے الزامات کو مسترد کر دیا تھا۔ یہ امر قابل ذکر ہے کہ 30 سے زائد سیاسی جماعتوں کی قیادت کی جانب سے منظور کی گئی 13 نکاتی مشترکہ قرارداد میں کسی ایک بھی جگہ امریکہ یا حقانی نیٹ ورک کا نام نہیں لکھا گیا۔ کانفرنس میں شرکت کرنے والے مذہبی سیاسی جماعت جماعت اسلامی کے امیر مولانا منور حسن نے کہا کہ ’’امریکہ کو یہ پیغام با آواز بلند اور واضح طور  پر جانا چاہیے کہ انہوں نے ریڈ لائن کراس کی ہے اور اس کے نتیجے میں پاکستانی قوم کے اندر یکجہتی بھی پیدا ہوئی ہے لیکن فی الحقیقت امریکہ کے خلاف جذبات بھی بہت بھڑک اٹھے ہیں۔‘‘ مشترکہ قرارداد کے متن میں کہا گیا ہے کہ ’’امن کے لیے پاکستان کو قبائلی علاقوں میں اپنے لوگوں کے ساتھ بات چیت شروع کرنی چاہیے اور اس ضمن میں مناسب طریقہ کار وضع کیا جائے۔‘‘ ایم کیو ایم کے رہنما حیدرعباس رضوی کا کہنا تھا کہ تمام سیاسی جماعتیں اس بات پر متفق ہیں کہ پاکستان کی سالمیت کے خلاف کوئی بھی اقدام برداشت نہیں کیا جائے گا۔ انہوں نے کہا کہ ’’ تمام سیاسی جماعتوں کے رہنماؤں نے فہم و فراست کا مظاہرہ کیا اور پاکستان کی موجودہ صورتحال کو سامنے رکھا۔‘‘ پاکستان میں طالبان کے حامی سمجھے جانے والے جمعیت علمائے اسلام (س) کے سربراہ مولانا سمیع الحق نے کہا کہ ’’جو الزامات حقانی نیٹ ورک کے سلسلے میں فوج پر لگائے گئے ہیں، پاکستان پر لگائے گئے ہیں، کانفرنس میں شدت کے ساتھ ان کی مذمت اور تردید کی ہے۔‘‘,پاکستان میں سیاسی جماعتوں کی اکثریت وزیراعظم یوسف رضا گیلانی کی زیرصدارت منعقد کی گئی کل جماعتی کانفرنس میں مشترکہ قرارداد کی منظوری کو بڑی کامیابی قرار دے رہی ہیں۔
اگرچہ دنیا بھر میں دو لاکھ سے زیادہ لوگ کووڈ 19 کی وجہ سے ہلاک ہو چکے ہیں مگر ابھی تک ایسی کوئی دوا سامنے نہیں آئی ہے جو اس بیماری کا علاج کرنے میں ڈاکٹروں کی مدد کر سکے۔ پوری دنیا میں 150 سے زیادہ ادویات پر تحقیق ہو رہی ہے۔ ان میں سے اکثر وہ ہیں جو پہلے ہی مختلف بیماریوں کے علاج کے لیے استعمال ہو رہی ہیں اور اب وائرس کے خلاف ان کا ٹرائل کیا جا رہا ہے۔ یہ اینٹی وائرل دوا اصل میں ایبولا کے علاج کے لیے بنائی گئی تھی لیکن چند دوسری بیماریوں کے لیے اس دوا کا زیادہ مفید رہا ہے۔  یہ جانوروں میں دوسرے مہلک کورونا وائرس کے علاج میں بھی مؤثر ثابت ہوئی ہے جیسے مرس (مڈل ایسٹ ریسپائریٹری سنڈروم) اور سارس (سویئر ایکیوٹ ریسپائریٹری سنڈروم)۔ یہی وجہ ہے کہ یہ امید پیدا ہو گئی ہے کہ یہ کورونا وائرس کے خلاف بھی مدد کر سکتی ہے۔ اس کے متعلق کافی باتیں ہو رہی ہیں کہ ایچ آئی وی کی ادویات، لوپناویر اور ریٹوناویر، مل کر کورونا وائرس کے خلاف مؤثر ثابت ہو سکتی ہیں لیکن اس کا کوئی ٹھوس ثبوت سامنے نہیں آیا۔ یہ ادویات اس وقت سامنے آئیں جب یہ کہا گیا کہ یہ کورونا وائرس کا ممکنہ علاج ہیں۔ صدر ٹرمپ نے بھی یہ دعویٰ کیا تھا، لیکن ان کے مؤثر ہونے کے بارے میں ابھی ٹھوس شواہد موجود نہیں ہیں۔ تاہم یہ ضرور ہے اس کا ٹرائل بہت ہی زیادہ بیمار افراد پر کیا گیا تھا (جن میں سے تقریباً ایک چوتھائی بعد میں ہلاک ہو گئے تھے)۔ اس لیے یہ بھی کہا جا سکتا ہے کہ اس وقت دوا کے ذریعے انفیکشن روکنے میں بہت دیر ہو چکی تھی۔ اگر مدافعت کا نظام وائرس کے خلاف ضرورت سے زیادہ ردِ عمل ظاہر کرے تو اس کی وجہ سے پورے جسم میں سوجن ہونا شروع ہو جاتی ہے۔ یہ مدافعتی نظام کو انفیکشن کے خلاف متحرک کرنے کے لیے تو کافی ہے لیکن اس کا بہت زیادہ استعمال پورے جسم کے لیے مہلک ہو سکتا ہے۔ عالمی ادارہ صحت کا ٹرائل ’انٹرفیرون بیٹا‘ کا جائزہ لے رہا ہے۔ اس دوا کو سوجن کو کم کرنے میں استعمال کیا جاتا ہے۔ انٹرفیرون وہ کیمیکل ہیں جو جسم اس وقت خارج کرتا ہے جب اس پر وائرس کا حملہ ہوتا ہے۔ یہ اس طرح ہے کہ آپ خون کا پلازما لیتے ہیں (یہ وہ حصہ ہے جس میں اینٹی باڈیز ہوتی ہیں) اور وہ علاج کے طور پر بیمار شخص کے جسم میں داخل کر دیا جاتا ہے۔ اگر کسی کو کورونا وائرس ہو گیا ہے تو اکثر لوگوں کے لیے وہ ہلکا یا درمیانی شدت کا ہو گا جس کا علاج گھر پر آرام کرنے، پیراسیٹامول کھانے اور بہت زیادہ پانی پینے سے ہو سکتا ہے۔,کورونا وائرس کے علاج میں اب تک کیا پیش رفت ہوئی ہے اور کیا اس کا علاج کرنے کے لیے کوئی دوا سامنے آئی ہے۔ ان سب سوالات کا جواب جانیے بی بی سی کے نمائندہ صحت و سائنس کے اس مضمون میں۔
اطالوی دارالحکومت روم سے ملنے والی رپورٹوں کے مطابق یہ پینٹنگ یسوع مسیح کا ایک ایسا پورٹریٹ ہے، جو پہلی بار بنایا تو ڈاونچی نے خود تھا لیکن جو پینٹنگ چوری ہوئی تھی وہ اس پورٹریٹ کی ایسی ہوبہو نقل تھی، جو ڈاونچی کے ایک شاگرد جیاکومو آلیبرانڈی نے بنائی تھی۔ اطالوی شہر نیپلز کا جو عجائب گھر اس پورٹریٹ کا مالک ہے، اسے علم ہی نہیں تھا کہ یہ شاہکار چوری ہو چکا تھا۔ اس کی وجہ یہ تھی کہ یہ عجائب گھر اٹلی میں بہت سے دیگر عجائب گھروں کی طرح کورونا وائرس کی وبا کی وجہ سے کئی مہینوں سے بند ہے۔ جیوانی میلیلو نے صحافیوں کو بتایا، ''اس پینٹنگ کا مالک عجائب گھر ایک کلیسائی میوزیم ہے اور اسے مصوری کے اس تاریخی شاہکار کی چوری کا اس لیے علم نا ہو سکا تھا کہ جس کمرے میں یہ پینٹنگ رکھی گئی تھی، اسے گزشتہ تین ماہ کے دوران کھولا ہی نہیں گیا تھا۔‘‘ جیاکومو آلیبرانڈی کا بنایا ہوا یسوع مسیح کا یہ پورٹریٹ لیونارڈو ڈاونچی کے بنائے ہوئے اس پورٹریٹ کی ہو بہو نقل ہے، جسے 'سالواتور مُنڈی‘ یا 'دنیا کا مسیحا‘ کا عنوان دیا گیا تھا۔ یہ پورٹریٹ ڈاونچی کی جس پینٹنگ کی کاپی ہے، وہ 2017ء میں نیو یارک میں 450 ملین ڈالر یا 370 ملین یورو کے قیمت پر نیلام ہوئی تھی۔,عظیم اطالوی مصور لیونارڈو ڈاونچی کی ایک شاہکار پینٹنگ کی پانچ سو سال پرانی مسروقہ کاپی اچانک مل گئی ہے۔ ڈاونچی کے ایک شاگرد کی بنائی ہوئی یہ پینٹنگ جس میوزیم کی ملکیت ہے اسے علم ہی نہیں ہو سکا تھا کہ وہ چوری ہو چکی تھی۔
مارک زوکر برگ پہلی مرتبہ امریکی سینیٹ کی کمیٹی کے سامنے پیش ہوئے جہاں انہیں کئی گھنٹوں تک چوالیس امریکی سینیٹروں کے سخت سوالات کا سامنا کرنا پڑا۔ اس دوران انہوں نے امریکی انتخابات میں روس کی مبینہ مداخلت کے حوالے سے جاری تفتیش میں امریکی حکام سے تعاون کی تصدیق بھی کی۔ کیمبرج اینالیٹیکا سکینڈل کے حوالے سے امریکی سینیٹروں کے سوالات کے جوابات دیتے ہوئے انہوں نے اعتراف کیا کہ فیس بُک نے اپنے صارفین کے ڈیٹا کے تحفظ کے لیے خاطر خواہ اقدامات نہیں کیے تھے۔ مارک زوکر برگ نے یہ اعتراف بھی کیا کہ سن 2015 میں انہیں کیمبرج اینالیٹیکا اسکینڈل کا علم ہونے کے باوجود انہوں نے اس بارے میں امریکی حکومت کو آگاہ نہیں کیا تھا۔ ان کے بقول فیس بُک نے کیمبرج اینالیٹیکا کی جانب سے ڈیٹا ڈیلیٹ کر دیے جانے کی بات پر یقین کرتے ہوئے یہ سمجھ لیا تھا کہ یہ معاملہ ختم ہو چکا ہے۔ مارک زوکر برگ آج امریکی ایوان نمائندگان کی کامرس اور انرجی کمیٹی کے سامنے بھی پیش ہو رہے ہیں۔ ’’سن 2016 کے امریکی انتخابات میں روسی مداخلت کے حوالے سے جاری تحقیقات میں فیس بُک بھی تعاون کر رہا ہے۔ روس میں ایسے افراد ہیں جن کا کام ہی ہمارے نظام اور ہم جیسی دیگر انٹرنیٹ کمپنیوں کی خامیوں کو تلاش کر کے اپنے مقاصد کے لیے استعمال کرنا ہے۔ یہ ہتھیاروں کی جنگ ہے، ان کی ایسی صلاحیتیں بہتر ہو رہی ہیں اور ہم بھی اپنی صلاحیتیں بہتر بنانے کی مسلسل کوشش کر رہے ہیں۔‘‘,فیس بُک کے بانی مارک زوکر برگ نے گزشتہ روز امریکی سینیٹ میں پیش ہو کر کیمبرج اینالیٹیکا کی جانب سے فیس بک صارفین کے ڈیٹا کے غلط استعمال کی تصدیق کرتے ہوئے معذرت کی۔
انڈیا اور چین کے درمیان حالیہ کشیدگی کے بعد وزیراعظم نریندر مودی کی جانب سے بلائی گئی آل پارٹیز کانفرنس میں ان کا کہنا تھا کہ ’نہ کوئی ہمارے علاقے میں داخل ہوا نہ ہی کسی پوسٹ پر قبضہ ہوا۔’ انڈیا کے خبر رساں ادارے پریس ٹرسٹ آف انڈیا (پی ٹی آئی) کے مطابق آل پارٹیز کانفرنس میں کہا گیا کہ انڈیا امن اور دوستی چاہتا ہے لیکن وہ اہنی خودمختاری پر کوئی سمجھوتہ نہیں کرے گا۔  خبررساں ادارے اے این آئی نے ذرائع کے حوالے سے بتایا کہ اجلاس میں وزیر دفاع راج ناتھ سنگھ نے کہا ’کہیں کوئی انٹیلیجنس ناکام نہیں ہوئی۔‘ انگریزی اخبار دی ہندو کی ڈپلومیٹک ایڈیٹر سوہاسنی حیدر نے پوچھا کہ ’وزیر اعظم یہ کہنا چاہتے ہیں کہ آج جہاں چینی فوجی ہیں وہ سارا ان کا علاقے ہے۔ ہمارے فوجی انڈین علاقے میں مارے گئے ہیں یا چینی علاقے میں؟‘  ’اور وزارت خارجہ نے یہ کیوں کہا کہ تھا کہ چین نے ایل اے سی پر انڈیا کی جانب سے گلوان میں کچھ تعمیرات کرنے کی کوشش کی تھی۔‘ دفاعی امور کے تجزیہ کار برہم چیلانی نے کہا کہ ’کیا مودی کا یہ بیان اس جانب اشارہ کرتا ہے کہ انڈیا نے وادی گلوان میں چین کی جانب سے جبراً بدلی گئی صورتحال کو قبول کر لیا ہے۔‘ خبررساں ادارے پی ٹی آئی کے مطابق مغربی بنگال کی وزیراعلیٰ ممتا بینرجی نے آل پارٹیز اجلاس میں کہا ’انڈیا کو ٹیلی کام، ریلوے، ایوی ایشن کے شعبوں میں چین کی کمپنیوں کو اجازت نہیں دینی چاہیے۔‘ انڈین ذرائع ابلاغ میں چلنے والی خبروں کے مطابق چینی حکام نے پیر کی شب انڈیا اور چین کے درمیان ہونے والی سرحدی جھڑپ کے بعد گرفتار کیے گئے دس انڈین فوجیوں کو رہا کیا ہے۔ اس جھڑپ میں ایک کرنل سمیت 20 انڈین فوجی ہلاک بھی ہوئے تھے اور اس دوبدو لڑائی میں مبینہ طور پر چینی فوجیوں کی جانب سے کیل لگی آہنی سلاخوں کے استعمال کی بھی اطلاعات ہیں۔ انڈین اخبار دی ہندو نے جمعے کو عسکری ذرائع کے حوالے سے بتایا ہے کہ رہا کیے جانے والے افراد میں ایک لیفٹیننٹ کرنل اور تین میجر بھی شامل ہیں۔ انڈین حکومت نے ان اطلاعات کی تصدیق نہیں کی ہے اور نہ ہی اس بات کی تصدیق کی ہے کہ ان کے فوجی لاپتہ ہیں یا چینی فوجی حراست میں تھے۔ چین نے اپنے فوجیوں میں کسی کی ہلاکت کی تصدیق نہیں کی ہے جبکہ انڈیا کے 76 فوجی زخمی بھی ہوئے ہیں۔ دونوں ممالک نے ایک دوسرے پر اپنی حدود میں دراندازی کا الزام لگایا ہے۔ انڈین میڈیا میں شائع ہونے والی رپورٹس کے مطابق یہ جھڑپ تقریباً 14 ہزار فٹ بلند پہاڑوں کی افقی ڈھلوانوں پر ہوئی جس کی وجہ سے بعض فوجی نیچے تیز بہاؤ والے دریائے گلوان میں گر گئے جس کا درجۂ حرارت صفر سے بھی کم تھا۔,انڈیا اور چین کے درمیان حالیہ کشیدگی کے بعد وزیراعظم نریندر مودی کی جانب سے بلائی گئی آل پارٹیز کانفرنس میں ان کا کہنا تھا کہ کوئی انڈین علاقے میں داخل ہوا نہ ہی کسی فوجی چوکی پر قبضہ ہوا۔
 امريکا ميں خاتون بھارتی سفارت کار کی گرفتاری اور برہنہ تلاشی کے معاملے نے واشنگٹن اور نئی دہلی کے مابين سفارتی تنازعے کی شکل اختيار کر لی ہے۔ بھارت نے امريکی برتاؤ کو ’قابل مذمت اور ظالمانہ‘ قرار ديا ہے۔ نيويارک ميں تعينات بھارتی نائب کونسل جنرل ديويانی کھوبڑاگاڑے کی گزشتہ ہفتے کے دوران گرفتاری اور برہنہ تلاشی پر بھارتی حکومت نے سخت رد عمل ظاہر کيا ہے۔ امريکی محکمہ خارجہ کی ترجمان ميری ہارف نے اس بارے ميں منگل کے روز جاری کردہ اپنے بيان ميں کہا کہ وفاقی حکام اس معاملے کے حل کے ليے نئی دہلی کے ساتھ کام کرتے رہيں گے۔ ہارف کے بقول دونوں ممالک وسيع تر دو طرفہ تعلقات کے حامل ہيں اور واشنگٹن بالکل يہ نہيں چاہتا کہ اس معاملے کی وجہ سے تعلقات متاثر ہوں۔  بھارتيہ جنتا پارٹی کے ايک اور سينئر رکن نے يہ تک کہہ ڈالا کہ بھارت کو اس واقعے کے رد عمل اور احتجاج کے طور پر بھارت ميں تعينات تمام ہم جنس پرست امريکی سفارتکاروں کو گرفتار کرتے ہوئے جيل بھيج دينا چاہيے۔ واضح رہے کہ بھارتی سپريم کورٹ کے گزشتہ ہفتے جاری کردہ ايک فيصلے کے تحت ملک ميں اب ہم جنس پرستی غير قانونی فعل ہے۔,امریکا میں سفارت کار کی گرفتاری کے بعد بھارت نے امریکی سفارت کاروں کو حاصل مراعات اور سفارتخانے کی سکیورٹی ختم کر دی ہے۔ ايک سینئر بھارتی سیاستدان نے ملک میں ہم جنس پرست امريکی سفارتکاروں کو گرفتار کرنے کا مطالبہ کیا ہے۔
لبنانی نژاد سابقہ پورن سٹار میا خلیفہ نے اپنے ٹوئٹر اکاؤنٹ سے دعویٰ کیا ہے کہ پاکستان میں ان کے ٹک ٹاک پر پابندی لگا دی گئی ہے جس کے بعد اب وہ اپنے پاکستانی مداحوں کے لیے ٹک ٹاک ویڈیوز اپنے ٹوئٹر اکاؤنٹ پر شیئر کیا کریں گی۔  انھوں نے گذشتہ رات کی گئی ایک ٹویٹ میں الزام عائد کرتے ہوئے طنزاً لکھا کہ ’پاکستان کا شکریہ جس نے میرے ٹک ٹاک اکاؤنٹ پر پابندی عائد کی ہے۔ اب سے میں اپنے تمام ایسے پاکستانی مداحوں کے لیے اپنی تمام ٹک ٹاک ویڈیوز اپنے ٹوئٹر اکاؤنٹ پر پوسٹ کروں گی جو اس فاشزم کو چکمہ دینا چاہتے ہیں۔‘ پاکستان میں میا خلیفہ کے ٹک ٹاک اکاؤنٹ پر ان کی کوئی ویڈیو نظر نہیں آتی تاہم کسی اور ملک کے آئی پی ایڈریس سے اسی اکاؤنٹ پر ویڈیوز نظر آنے لگتی ہیں۔  تاحال پاکستانی حکام کی جانب سے اس بارے میں بتایا نہیں گیا ہے کہ آیا حکومت نے ٹک ٹاک سے یہ پابندی لگانے کی درخواست کی تھی، اور پاکستان ٹیلی کمیونیکیشن اتھارٹی نے تبصرے کے لیے بی بی سی کے سوال کا جواب نہیں دیا ہے۔  بی بی سی نے اُن سے واضح طور پر یہ سوال کیا تھا کہ کیا پاکستانی حکام نے اس پابندی کی درخواست کی ہے؟ تاہم اُنھوں نے اپنی ای میل میں واضح طور پر یہ نہیں کہا کہ پاکستانی حکومت یا اس کے کسی ذیلی ادارے کی جانب سے ایسی کوئی درخواست کی گئی تھی۔   خیال رہے کہ اس سے قبل پاکستان میں ٹک ٹاک پر شائع ہونے والا مواد خاصی بحث کا باعث بنا رہا ہے اور اس پر دو مرتبہ پابندی عائد کی جا چکی ہے تاہم بعد ازاں حکام نے اسے کچھ شرائط پر بحال کر دیا تھا۔  تاہم اب تک یہ معلوم نہیں ہو سکا کہ آیا میا خلیفہ کے اکاؤنٹ تک پاکستان سے رسائی پاکستانی حکام کی درخواست پر کی گئی ہے یا ایسا ٹک ٹاک کے اپنے ضوابط کے تحت کیا گیا ہے۔  بی بی سی کے عمیر سلیمی نے ٹک ٹاک سے بذریعہ ای میل استفسار کیا کہ کیا وہ اس بات کی تصدیق کر سکتے ہیں کہ پاکستانی حکام نے پابندی کی درخواست کی تھی؟ اور یہ کہ ایسے فیصلے کس ضابطے کے تحت لیے جاتے ہیں اور اس پابندی کے لیے کیا وجہ پیش کی گئی ہے۔  اس کے جواب میں ٹک ٹاک نے کہا کہ ریگولیٹری اداروں کی جانب سے شکایات وصول کرنا اور ان پر عمل کرنا اس انڈسٹری میں عام ہے اور ہم نے اپنی پالیسی میں کوئی تبدیلی نہیں کی ہے۔  اُنھوں نے مزید کہا کہ وہ قوانین اور پلیٹ فارم کے ضوابط کے مطابق ریگولیٹرز کی درخواست کا جائزہ لیتے ہیں یا اس مواد تک رسائی کو محدود بناتے ہیں، تاہم اُنھوں نے اس بات کا جواب نہیں دیا کہ کیا پاکستانی حکام کی جانب سے ایسی کوئی درخواست کی گئی ہے۔ ,لبنانی نژاد سابقہ پورن سٹار میا خلیفہ نے اپنے ٹوئٹر اکاؤنٹ سے دعویٰ کیا ہے کہ پاکستان میں ان کے ٹک ٹاک پر پابندی لگا دی گئی ہے تاہم پاکستانی حکام نے اس حوالے سے کوئی بیان جاری نہیں کیا ہے۔
پاکستانی گلوکار طاہر شاہ کا نیا گانا ’فرشتہ‘ ریلیز کیا ہوا چند ہی منٹوں بعد یہ سوشل میڈیا پر ’دھوم‘ مچانے لگا اور پاکستان میں ہیش ٹیگ طاہر شاہ اور فرشتہ ٹوئٹر پر ٹاپ ٹرینڈ بن گئے۔ اپنا نیا گانا ریلیز ہونے کی ’خوشخبری‘ بھی طاہر شاہ نے ٹوئٹر پر اپنے اکاؤنٹ سے دی۔ جس کے بعد سوشل میڈیا صارفین نے دھرا دھر اس گانے پر اپنا ردعمل دینا شروع کر دیا۔ اس سے قبل بھی طاہر شاہ اپنے گانے ’آئی ٹو آئی‘ اور ’اینجل‘ سے کافی مقبولیت حاصل کر چکے ہیں۔  طاہر شاہ کے نئے گانے ’فرشتہ‘ کی ویڈیو اینیمیٹڈ ہے اور خود طاہر شاہ 5 منٹ 44 سیکنڈ دورانیے کے اس گانے میں کہیں بھی دکھائی نہیں دے رہے۔ کچھ صارفین نے طاہر شاہ سے ان کی غیر موجودگی کا شکوہ بھی کیا ہے۔ سرحد پار موجود ایک سوشل میڈیا صارف نے لکھا کہ کیا فائدہ اگر طاہر شاہ کے گانے کی ویڈیو میں طاہر شاہ ہی نظر نہ آئیں۔ اس گانے پر ردعمل دیتے ہوئے کچھ سوشل میڈیا صارفین نے طاہر شاہ سے شکوہ کیا کہ ان کا نیا گانا فرشتہ دراصل ان کے پرانے گانے ’اینجل‘ کا اردو ترجمہ ہے۔ ڈاکٹر فرحان ورک نے لکھا: ’بندہ چار سال دن رات ایک شخص کے گانے کا انتظار کرے اور وہ بندہ اپنے چار سال پرانے انگریزی گانے کا اردو ترجمہ کردے۔ ساتھ سستے کارٹون لگا دے۔ دل ٹوٹ گیا ہے میرا۔ مجھ سے کوئی بات نا کرو‘ کھوجی نامی ایک صارف نے لکھا: ’طاہر شاہ نے ایک بار پھر اپنے سریلے گانے سے میوزک انڈسٹری کو ہلا کر رکھ دیا۔‘ ایک اور صارف نے لکھا کہ طاہر شاہ کے گانے کو دیکھ کر ایسا لگا کہ یہ کوئی اینیمیٹڈ ڈزنی فلم ہے۔ صحافی مہوش فخر نے لکھا: ’ذرا سوچیے آپ قرنطینہ میں ہوں اور آپ کی میوزک لائبریری میں صرف طاہر شاہ کا میوزک ہی دستیاب ہو۔‘ ماہر قانون ریما عمر نے طاہر شاہ کے نئے گانے پر درعمل دینے کے لیے صرف ایموجیز کا سہارا لیا۔ صارف احمر نقوی نے طاہر شاہ کے گانے پر شاعرانہ انداز میں ردعمل دیا اور میر تقی میر کا ایک شعر لکھا۔ راجہ شرجیل نے لکھا: ’اگر آپ اپنی ڈیوائس کی آواز بند کر دیں اس سے نظریں ہٹا لیں تو یہ گانا بہت ہی اچھا ہے۔‘,طاہر شاہ کا نیا گانا ’فرشتہ‘ ریلیز کے چند ہی منٹوں بعد سوشل میڈیا پر ’دھوم‘ مچانے لگا اور ہیش ٹیگ طاہر شاہ اور فرشتہ ٹوئٹر پر ٹاپ ٹرینڈ بن گئے۔
جرمنی میں مضر صحت انڈوں کے معاملے میں تحفظات سامنے آئے ہیں۔ ملک  میں سستی اشیائے خوردونوش فروخت کرنے والے بڑے سلسلے آلڈی نے اپنے چار ہزار سے زائد اسٹورز پر سے احتیاطی تدابیر اپناتے ہوئے تمام انڈے واپس گوداموں میں منتقل کر دیے ہیں۔ اس بحران نے عارضی طور پر صارفین کو پریشان کر دیا ہے۔ تفتیشی ماہرین کا خیال ہے کہ انڈوں کے اندر کیڑے مار دوا کے ذرات کی منتقلی مرغیوں کے رہنے والے شیڈ کی صفائی سے ممکن ہے۔ ان شیڈوں کے اندر پیدا ہونے والے چھوٹے چھوٹے کیڑوں کو مارنے کے لیے جو اسپرے استعمال کیا جاتا ہے، اُس میں فیپرونل موجود ہوتا ہے جس کی انتہائی قلیل مقدار خوراک میں شامل ہو گئی۔ یہ خوراک بعد میں مرغیوں نے کھائی اور فیپرونل کی انہتائی معمولی مقدار انڈوں میں منتقل ہوئی۔ انڈوں سے پیدا ہونے والی بحرانی کیفیت سے یورپی یونین بھی علیحدہ نہیں رہ سکی۔ ابھی کل تین اگست کو یورپی کمیشن نے صارفین کو یقینی دہانی کرائی ہے کہ ہالینڈ سے مہیا کیے جانے والے وہ انڈے مارکیٹ سے واپس اٹھا لیے گئے ہیں، جن میں انسانی جسم کو نقصان پہنچانے والا ایک کیمیکل فیپرونِل پایا گیا تھا۔ کمیشن نے مزید کہا کہ اب پریشانی کی کوئی بات نہیں ہے۔ ہالینڈ کی جانب سے بدھ دو اگست کو ایک انتباہ جاری کیا گیا تھا کہ ایسے انڈے مت خریدے جائیں، جن پر ایک مخصوص مہر لگ ہوئی ہے۔ یہ مضر انڈے ہالینڈ کے اٹھائیس اور جرمنی کے ایک پولٹری فارم پر پراسیس کیے گئے تھے۔ ڈچ حکام نے 180 پراسیسنگ فارمز کو بند کر دیا ہے اور ان کے انڈوں کا تجزیہ کیا جا رہا ہے۔,ہالینڈ سے جرمن مارکیٹوں میں فروخت کیے جانے والے انڈوں میں مضر کیمیکل مواد کے ذرات پائے گئے ہیں۔ جرمنی کی کئی سپر مارکیٹوں نے ایسے انڈوں کو گوداموں میں منتقل کر دیا ہے۔
" اس بارے میں امریکا کے دورے پر گئی ہوئی یورپی یونین کی انصاف کے امور کی کمشنرویوین ریڈنگ نے ڈوئچے ویلے کو ایک انٹرویو دیتے ہوئے کہا، ""جرمن چانسلر کی ٹیلی فون کالز کی جاسوسی کی خبر بہت سے امریکیوں کے لیے جگانے کی گھنٹی یا الارم ثابت ہوئی ہے۔ اب سیاستدانوں کو کوشش کرنی چاہیے کہ اس کے اثرات سیاسی اقدامات کی صورت میں بھی سامنے آئیں""۔ اس بارے میں واشنگٹن سے گیرو شلیس کی ارسال کردہ رپورٹ پیش کر رہی ہیں، کشور مصطفیٰ۔  امریکی خاتون سینیٹر ڈاین فائن اشٹائن امریکی صدر باراک اوباما اور نیشنل سکیورٹی ایجنسی کی کٹر حامی رہی ہیں۔ اب اُن کی طرف سے اچانک این ایس اے کی جاسوسی پر سخت تنقید سامنے آنا اس بات کا ثبوت ہے کہ برسلز کی طرف سے دباؤ اور دھمکیوں کا اثر ہوا ہے۔  امریکی سینیٹر ڈاین فائن اشٹائن نے یورپی پارلیمان کی خارجہ کمیٹی کے صدر اور جرمن سیاستدان المر بروک کے ساتھ 90 منٹ تک جاسوسی کے اسکینڈل کے بارے میں بات چیت کی۔ اس موقع پر این ایس اے کے چیف کِیتھ الیگزینڈر بھی موجود تھے۔ کرسچین ڈیمو کریٹک یونین سی ڈی یو کے سیاستدان بروک نے پُر اعتماد انداز میں رائے عامہ کے سامنے این ایس اے کی کارروائی کو ""شفاف جارحیت"" قرار دیا۔ ان کا یہ بیان ایک ایسے وقت میں سامنے آیا، جب اُدھر امریکی خفیہ ایجنسیوں کے رابطہ کار جیمز کلپر نے ایوان نمائندگان کے سامنے اس بارے میں یہ کہا کہ ""غیر ملکی سربراہان مملکت و حکومت کی جاسوسی خفیہ ایجنسیوں کی معمول کی کارروائیوں کا حصہ ہے""۔",امریکی خفیہ ایجنسی این ایس اے کی طرف سے جرمن چانسلر انگیلا میرکل کے موبائل فون کالز کی جاسوسی کی خبر سامنے آنے کے بعد یورپی لیڈروں نے جو تنقید اور مذمت کی تھی، ایسا لگتا ہے کہ اُس کے اثرات سامنے آنے لگے ہیں۔
 برطانوی دارالحکومت لندن سے بدھ چار نومبر کو موصولہ رپورٹوں کے مطابق یہ بات مصری صدر السیسی نے اپنے دورہ لندن سے قبل ایک برطانوی اخبار کو انٹرویو دیتے ہوئے کہی۔ عبدالفتاح السیسی نے روزنامہ ’ٹیلی گراف‘ کو بتایا کہ لیبیا کے سابق آمر معمر القذافی کے خلاف عوامی احتجاجی مظاہروں کی مغربی دفاعی اتحاد نیٹو نے حمایت کی تھی، اس لیے اب اس مغربی عسکری اتحاد پر یہ ذمے داری بھی عائد ہوتی ہے کہ وہ لیبیا کی تعمیر نو میں اپنا کردار ادا کرے۔  ان حالات پر اپنی تشویش کا اظہار کرتے ہوئے مصری صدر السیسی نے کہا، ’’ہمیں لیبیا میں انتہا پسندوں تک نئے جنگجوؤں کی ترسیل اور ہتھیاروں اور مالی وسائل کی فراہمی کو روکنا ہو گا۔ اس کے لیے نیٹو کے رکن ان تمام ملکوں کو لیبیا کی مدد کرنا ہو گی، جن میں برطانیہ بھی شامل ہے اور جنہوں نے معمر قذافی کو اقتدار سے باہر کرنے کے لیے وہاں قذافی مخالف قوتوں کی مدد کی تھی۔‘‘,مصری صدر عبدالفتاح السیسی نے کہا ہے کہ بدامنی اور انتشار کا شکار لیبیا اپنی موجودہ حالت میں سب کے لیے خطرہ ہے، جہاں پائے جانے والے خلا کے خلاف برطانیہ سمیت نیٹو کی رکن تمام ریاستوں کو اپنا کردار ادا کرنا چاہیے۔
 امریکی وزیر خارجہ ہلیری کلنٹن نے کہا کہ ان کا اولین مقصد یہ ہے کہ شام میں خون خرابے اور صدر بشار الاسد کے دور کا خاتمہ ممکن بنایا جائے۔ انہوں نے مزید کہا کہ واشنگٹن حکومت ترکی کے ساتھ مل کر ایک ’ورکنگ گروپ‘ بنائے گی ، جو شام میں بحران کی شدید ہوتی ہوئی صورتحال سے نمٹنے کے لیے تجاویز مرتب کرے گا۔  امریکی وزیر خارجہ نے آج اپنے دورہ ء ترکی کے دوران اپنے ترک ہم منصب سے ملاقات کے دوران اس موضوع پر بات چیت کی کہ شامی اپوزیشن کا کس طرح بہترین طریقے سے ساتھ دیا جا سکتا ہے۔ شام میں جاری قتل و غارت کے نتیجے میں بے گھر ہونے والے شامی باشندوں کے لیے امریکی وزیر خارجہ نے پانچ ملین ڈالر کی اضافی امداد کا اعلان بھی کیا۔ انہوں نے کہا کہ ابھی تک اسے بارے میں کوئی اندازہ نہیں لگایا جا سکتا کہ صدر بشار الاسد کی حکومت کتنی جلدی ختم ہو سکتی ہے۔  آج بھی شام بھر میں تشدد کے مختلف واقعات رپورٹ کیے گئے ہیں۔ بتایا گیا ہے کہ حلب میں باغیوں نے ملکی فوج کے خلاف ایک نیا آپریشن شروع کرنے کا اعلان کیا ہے۔ ایسی اطلاعات ہیں کہ سعودی عرب اور قطر شامی باغیوں کو اسلحہ فراہم کر رہے ہیں۔ مصری ذرائع ابلاغ کے مطابق عرب وزرائے خارجہ شام کی صورتحال پر سعودی شہر جدہ میں اتوار کو ایک اہم ملاقات کریں گے۔,امریکی وزیر خارجہ ہلیری کلنٹن نے آج ہفتے کے دن استنبول میں اپنے ترک ہم منصب احمد داؤد اوگلو سے ملاقات کے بعد کہا ہے کہ دونوں ممالک شام میں ’نو فلائی زون‘ قائم کرنے کے بارے میں غور کر رہے ہیں۔
بھارتی اخبار ٹائمز آف انڈیا کے مطابق جنوبی بھارت کے ساحلی شہر چنئی میں جب اس لڑکے کو علاج کے لیے لایا گیا، تو ڈاکٹر اس کے منہ کا ایکسرے کرنے کے بعد یہ دیکھ کر حیران رہ گئے کہ اس کے منہ کے نچلا حصہ دانتوں سے بھرا ہوا تھا۔ آپریشن کے بعد چنئی شہر کے ایک ٹیچنگ ہسپتال کی ماکسیلوفیشیل پیتھالوجی کے شعبے کی سربراہ ڈاکٹر پرتیبھا رامانی نے بتایا، ''اس بچے کے نچلے جبڑے میں پوری ایک تھیلی تھی، جس میں سینکڑوں دانت موجود تھے۔ ان کا سائز صفر اعشاریہ ایک ملی میٹر سے لے کر 15 ملی میٹر تک تھا۔ ہم نے آپریشن کر کے ایسے کُل 526 دانت اس بچے کے منہ سے نکالے۔ طبی طور پر یہ سب دانت تھے، اس لیے کہ ان کی باقاعدہ بالائی سطحیں یا کراؤن بھی تھے اور جڑیں ہونے کے علاوہ ان پر باقاعدہ انیمل بھی بنا ہوا تھا۔‘‘  متعلقہ ہسپتال کی انتظامیہ کی طرف سے کہا گیا ہے، ''ہم نے اس لڑکے کے منہ سے جو سینکڑوں دانت نکالے ہیں، وہ طبی طور پر ہماری آج تک کی کارکردگی کی بہترین مثالوں میں سے ایک ہے۔‘‘ اس سے قبل بھارت ہی میں ممبئی شہر کے ایک ہسپتال میں سن 2014ء میں بھی ایک نوجوان لڑکے کے جبڑے کی سرجری کی گئی تھی۔ تب ڈاکٹروں نے اس کے منہ سے مجموعی طور پر 'اوڈونٹوما‘ کے نتیجے میں پائے جانے والے 232 دانت نکال دیے تھے۔,بھارتی شہر چنئی میں ایک سات سالہ لڑکے کے منہ میں سینکڑوں دانتوں کی موجودگی کا پتہ چلنے پر ڈاکٹر حیران رہ گئے تھے۔ پھر ڈاکٹروں نے کئی گھنٹے سرجری کر کے اس لڑکے کے منہ سے اکیس کے سوا باقی تمام پانچ سو چھبیس دانت نکال دیے۔
 علماء کی تنظیم سنی اتحاد کونسل ’ایس آئی سی‘ کی جانب سے یہ فتویٰ گزشتہ دنوں کے دوران ملک میں غیرت کے نام پر قتل کے پے در پے رونما ہونے والے واقعات کے تناظر میں جاری کیا گیا ہے۔ صوبہ پنجاب میں اس تنظیم کے جنرل سکریٹری مفتی سعید رضوی نے خبر رساں ادارے ’ اے ایف پی‘ کو بتایا کہ اللہ تعالی کے فرمان کے مطابق اگر کسی مرد اور خاتون کو کوئی اعتراض نہ ہو تو دونوں اپنی مرضی سے شادی کر سکتے ہیں۔ ان کے بقول، ’’ کسی بھی طرح سے قتل کرنا ( جلانا وغیرہ بھی) جیسا ابھی حال ہی میں لاہور کی معصوم بے گناہ زینت بی بی کے ساتھ کیا گیا ہے، یہ ایک بہت بڑا گناہ ہے۔  ابھی حال ہی میں لاہور شہر میں ایک نوجوان لڑکی زینت بی بی کو پسند کی شادی کرنے پر زندہ جلا دیا گیا تھا۔ اس فتوے میں مزید کہا گیا ہے کہ اسلام خواتین کے حقوق کا احترام کرنے کی تلقین کرتا ہے، ’’غیرت کے نام پر قتل کا تعلق جہالت سے ہے مذہب سے نہیں‘‘۔ اس فتوے میں حکومت سے مطالبہ کیا گیا ہے اس طرح کے واقعات میں ملوث افراد کے خلاف قائم مقدموں کے ہفتوں کے دوران ہی فیصلے کیے جائیں اور اس تناظر میں آگاہی کی مہم بھی چلائی جائے۔  پاکستان میں ہر سال کئی سو خواتین کو غیرت کے نام پر موت کے گھاٹ اتار دیا جاتا ہے۔ پاکستان میں ابھی گزشتہ جمعے کو محبت کی شادی کرنے پر تین افراد کو قتل کیا گیا۔,پاکستان کے بااثر مذہبی علماء کے ایک گروپ نے غیرت کے نام پر قتل کے خلاف فتویٰ جاری کیا ہے۔ علماء کی اس تنظیم کے ترجمان کے مطابق غیرت کے نام پر کسی کو قتل کرنا ’’غیر اخلاقی اور ناجائز‘‘ ہے۔
 پاکستان میں وفاقی کابینہ کی طرف سے نیٹو افواج کے لیے رسد کی فراہمی پر مفاہمت کی یادداشت کی منظوری دینے کے بعد توقع کی جا رہی ہے کہ وزیر خارجہ حنا ربانی کھر اپنے آئندہ دورہ امریکہ میں اس پر دستخط کریں گی۔ وفاقی کابینہ نے بدھ کے روز اپنے اجلاس میں مفاہمت کی یاداشت کے مسودے کا جائزہ لینے کے بعد اس پر دستخطوں کی منظوری دی تھی ۔ آج جمعرات کے روز ذرائع ابلاغ کو ہفتہ وار بریفنگ دیتے ہوئے دفتر خارجہ کے ترجمان کا کہنا تھا کہ پاکستان اور امریکہ کے درمیان مفاہمت کی یادداشت پر دستخطوں کا عمل ابھی مکمل نہیں ہوا۔,آج جمعرات کے روز ذرائع ابلاغ کو ہفتہ وار بریفنگ دیتے ہوئے دفتر خارجہ کے ترجمان کا کہنا تھا کہ پاکستان اور امریکہ کے درمیان مفاہمت کی یادداشت پر دستخطوں کا عمل ابھی مکمل نہیں ہوا۔
سیاہ فاموں پر جو ظلم روا رکھے گئے انہیں اس کا احساس لگا تار ہوتا رہا اور انہیں جلد محسوس ہو گیا کہ اس ظلم کی چکی میں پِسنے والے وہ تنہا نہیں ہیں۔ محمد علی کلےکو ویتنام جنگ کا ایندھن بننے کا کہا گیا تو انہوں نے یہ کہہ کر جنگ میں جانے سے انکار کر دیا کہ امریکا سفید فام لوگوں کے لیے تو جنت کا منظر رہا ہے لیکن بیڑیوں میں جکڑے ہوئے غلام بن کر آنے والے سیاہ فاموں کے لیے یہ ایک نہ ختم ہونے والا ڈراؤنا خواب رہا ہے، ''میں اس خون میں لتھڑے نظام کا سپاہی بن کر ویت نام کی جنگ نہیں لڑوں گا۔‘‘ لیکن یہ لڑائی صدیوں پر محیط ہے۔ یہی آواز اپنے اپنے وقت میں روزا پارک، مارٹن لوتھر کنگ، میلکم ایکس اور لا تعداد دوسرے سیاہ فام مردوں اور عورتوں نے بھی اُٹھائی۔ ان آواز اُٹھانے والوں میں باراک اوباما کا نام بھی لیا جا سکتا ہے لیکن جارج فلوئیڈ کی موت پر پوری دنیا سے، جس غم و غصے اور ایکتا کا اظہار کیا گیا ہے، اس کی مثال پوری سیاہ فام جد و جہد کی تاریخ میں نہیں ملتی۔ جارج نے اپنا جو دکھ اپنی ماں کو ایک پولیس آفیسر کے گھٹنے کے نیچے اپنا سانس ٹوٹتے ہوئے بیان کیا تھا، وہ لاک ڈاؤن کے موسم میں کروڑوں دلوں کو کیسے چھو گیا؟,نسلی ظلم کی تاریخ امریکا میں اتنی ہی پرانی ہے، جتنا خود امریکا۔ یہاں ایک آزاد معاشرے کا قیام غلاموں کی نیلامی، بچوں کی والدین سے علیحدگی، اپنی زبان بولنے پر پابندی اور بے لگام مظالم اور قتل و غارت سے ہوا۔
 اس ویڈیو کے اجراء کے لیے وقت کا انتخاب سوچ سمجھ کر کیا گیا۔ اسے وُرسبرگ حملے کے تقریباً بیس گھنٹے بعد تب جاری کیا گیا، جب یہ امکان قوی ہو چکا تھا کہ ایک ریل گاڑی میں ہونے والے اس دہشت گردانہ حملے کی خبر جرمنی ہی نہیں، دُور دُور تک پھیل چکی ہے اور رائے عامہ حملہ آور کی شناخت اور شکل و صورت کے حوالے سے بے تاب ہے۔  ابھی یہ واضح نہیں کہ وُرسبرگ کے حملہ آور ریاض خان احمد زئی نے حملے سے پہلے جو ویڈیو پیغام ریکارڈ کروایا تھا، وہ اعماق کے پاس کب پہنچا۔ اتنی بات یقینی ہے کہ اعماق نے ویڈیو کے اجراء کے وقت کا انتخاب خود کیا۔ ایک مفروضہ یہ ہے کہ حملہ آور نے کسی خفیہ کوڈ کی حامل ایپ کے ذریعے یہ پیغام خود ہی اس ایجنسی کو بھجوا دیا ہو گا۔ نام نہاد ’جہادی‘ عناصر کی طرف سے ’ٹیلی گرام میسنجر سروس‘ کا استعمال بار بار دیکھنے میں آیا ہے اور یہ سروس انٹرنیٹ پر مفت میں دستیاب بھی ہے۔  اس کے بعد سے دنیا بھر میں ’اسلامک اسٹیٹ‘ کی جانب سے کیے جانے والے مختلف حملوں کی خبریں اس ایجنسی سے چار زبانوں عربی، انگریزی، فرانسیسی اور روسی میں جاری ہوتی رہی ہیں۔ امریکا کی جارجیا اسٹیٹ یونیورسٹی میں تنازعات پر تحقیق کے ایک ادارے سے وابستہ چارلی وِنٹر کے مطابق اعماق کی رپورٹنگ کا انداز داعش کے نظریے اور ضرورت کے عین مطابق ہوتا ہے اور اس کا مقصد داعش کو گویا کوئی ملک ظاہر کرتے ہوئے اُس کی سیاسی حیثیت کو جائز قرار دلوانا ہوتا ہے۔,اعماق ’اسلامک اسٹیٹ‘ (داعش) کی دہشت گردی میں معاون ایجنسی کا کردار ادا کر رہی ہے۔ جرمن شہر وُرسبرگ میں دہشت گردی کے حالیہ واقعے کے بعد حملہ آور کا ویڈیو پیغام اسی ایجنسی نے جاری کیا تھا۔
انگلینڈ کے خلاف تین ٹیسٹ میچوں کی سیریز کے دوسرے ٹیسٹ میں پاکستان کی پہلی اننگز کی بیٹنگ ساؤتھمپٹن میں جاری ہے۔ تاہم بارش کی وجہ سے کھیل رُک گیا ہے اور پہلا روز اپنے اختتام کو پہنچ چکا ہے۔ پاکستان نے پانچ وکٹوں کے نقصان پر 126 رنز بنائے ہیں۔ کریز پر بابر اعظم اور محمد رضوان موجود ہیں۔ جیمز اینڈرسن نے دونوں وکٹیں حاصل کیں۔ جبکہ سٹیورٹ براڈ، کرس ووکس اور سیم کرن نے ایک ایک پاکستانی بلے باز کو آؤٹ کیا ہے۔ پاکستان کے کپتان اظہر علی نے سیریز میں دوسری مرتبہ ٹاس جیت کر بلے بازی کا فیصلہ کیا تھا۔ پاکستان کی بیٹنگ کے دوران وقفے وقفے سے وکٹیں گِرتی رہیں اور صرف ایک اچھی شراکت قائم ہوسکی۔ شان مسعود سے پاکستان کو اس ٹیسٹ میچ میں مانچسٹر ٹیسٹ کی پہلی اننگز جیسی کارکردگی کی امید تھی لیکن وہ صرف ایک رن بنا کر آؤٹ ہوگئے۔ انھیں جیمز اینڈرسن نے اپنی اِن سوئنگ پر ایل بی ڈبلیو کیا۔  عابد علی نے چھ چوکوں کی مدد سے اپنی نصف سنچری مکمل کی۔ لیکن وہ سیم کرن کی گیند پر سلپ کو کیچ دے بیٹھے۔ وہ آؤٹ ہونے والے تیسرے کھلاڑی تھے۔ پاکستان کو ٹیسٹ سیریز برابر کرنے کا چیلنج درپیش ہے اور اب اس کا مقابلہ انگلش ٹیم اور موسم دونوں سے ہے۔  پہلے کرکٹ ٹیسٹ میں سٹوکس کی کارکردگی خاص نہیں رہی تھی اور فتح کے بعد انگلش کرکٹ بورڈ نے اعلان کیا تھا کہ سٹوکس پاکستان کے خلاف کھیلی جانے والی ٹیسٹ سیریز کے باقی دو میچوں میں اپنی گھریلو وجوہات کی وجہ سے حصہ نہیں لے سکیں گے۔ پاکستانی ٹیم میں بھی ایک تبدیلی کی گئی ہے اور بلے بازی کے شعبے کو مضبوط کرتے ہوئے مڈل آرڈر بلے باز فواد عالم کو لیگ سپنر شاداب خان کی جگہ ٹیم میں شامل کیا گیا ہے۔ فواد عالم تقریباً 11 برس کے بعد پاکستان کی جانب سے کسی ٹیسٹ میچ میں میدان میں اتریں گے۔ تین میچوں کی سیریز میں انگلینڈ کو فی الوقت ایک صفر سے برتری حاصل ہے۔ یہ برتری اسے مانچسٹر ٹیسٹ میں فتح کے نتیجے میں حاصل ہوئی تھی۔ اولڈ ٹریفرڈ میں کھیلے گئے اس ٹیسٹ میچ میں انگلینڈ نے دوسری اننگز میں جوس بٹلر اور کرس ووکس کی ذمہ دارانہ بلے بازی کی بدولت تین وکٹوں سے فتح حاصل کی تھی۔ پاکستان نے انگلینڈ کو جیتنے کے لیے 277 رنز کا ہدف دیا تھا جو انگلینڈ نے کھیل کے چوتھے دن سات وکٹوں کے نقصان پر پورا کر لیا۔  میچ کے دوران ایک وقت ایسا آیا کہ انگلینڈ کی نصف ٹیم پویلین لوٹ گئی جبکہ جیت کے لیے ڈیڑھ سو سے زائد رنز درکار تھے۔ تاہم اس کے بعد چھٹی وکٹ کے لیے کرس ووکس اور جوس بٹلر کی طویل شراکت داری انگلینڈ کو جیت کی طرف لے گئی۔ ووکس 84 جبکہ بٹلر 75 رنز بنا کر آؤٹ ہوئے مگر اس وقت تک دونوں اپنی ٹیم کو فتح کے بہت قریب لے آئے تھے۔ ,سیریز کے دوسرے ٹیسٹ میں پاکستان کو انگلینڈ کے خلاف اب تک پانچ وکٹوں کا نقصان اٹھانا پڑا ہے۔ عابد علی نے چھ چوکوں کی مدد سے اپنی نصف سنچری مکمل کی لیکن وہ پھر آؤٹ ہوگئے۔
انڈیا نے کہا ہے کہ اس مہینے کے آخر میں اقوام متحدہ کی جنرل اسمبلی میں وزیراعظم نریندر مودی کشمیرکا ذکر نہیں کریں گے۔ 27 ستمبر کو جنرل اسمبلی میں مودی کی تقریر ماحولیات میں تبدیلی اور دوسرے بین الاقوامی معاملات پر مرکوز ہوگی۔ جنرل اسمبلی سے خطاب کے موقع پر وزیراعظم نریندر مودی کے امریکہ کے دورے کی تفصیلات پر ایک نیوز کانفرنس سے خطاب کرتے ہوئے خارجہ سکریٹری وجے گوکھلے نے کشمیر کے حوالے سے ایک سوال کا جواب دیتے ہوئے کہا کہ ' آرٹیکل 370 تو ایک اندرونی معاملہ ہے اور اس پر اقوام متحدہ میں ذکر نہیں ہوگا ۔ ہم اس پر چرچا نہیں کریں گے ۔' جب ان سے پوچھا گیا کہ پاکستان کے وزیراعظم جنرل اسمبلی میں کشمیر کا معاملہ اٹھائیں گے توانڈیا کا کیا جواب ہوگا تو انھوں نے کہا کہ ' اقوام متحدہ میں پاکستان کیا کہنے والا ہے میں اس کے بارے میں تبصرہ نہیں کر سکتا۔ اگر پاکستان کے وزیراعظم کشمیر کے سوال پر بولنا چاہتے ہیں تو وہ بولیں ان کا خیرمقدم ہے ۔'  انھوں نے کہا کہ وزیراعظم نریندرمودی انہیں سوالوں پر اپنی تقریر کو مرکوز کریں کریں گے جو اقوام متحدہ کی جنرل اسمبلی کے اس اعلیٰ پلیٹ فارم کے لیے مقصود ہیں۔' دنیا کی ایک اہم معیشت، ایک اہم ملک اور اقوام متحدہ کے ایک ذمے دار ملک کی حیثیت سے، وزیراعظم عالمی ترقی، سلامتی اور امن کے معاملوں پر اپنی توجہ مرکوز کریں گے اور دنیا کے دوسرے ممالک سے ہماری جو توقعات ہیں ان کا ذکر ہوگا۔' ’ڈرامہ کوئین‘ پوڈکاسٹ میں سنیے وہ باتیں جنہیں کسی کے ساتھ بانٹنے نہیں دیا جاتا قسطیں مواد پر جائیں وجے گوکھلے نے مزید کہا کہ 'ہمارے بہت سارے معاملے ہیں، ترقی کے معاملے ہیں، ماحولیات میں تبدیلی کا ایشو ہے۔ اور بھی باہمی اور بین الاقوامی معاملات ہیں۔ ان میں دہشت گردی بھی ایک موضوع ہے لیکن اس پرفوکس نہیں رہے گا۔ اصل فوکس اس پر رہے گا کہ انڈیا کا ایک انٹرنیشنل پلیٹ فارم پر کیا کردار ہو سکتا ہے اور وزیر اعظم اس کے بارے میں اپنا ویژن پیش کریں گے۔' جب ایک صحافی نے ان سے سوال کیا کہ کیا انڈیا اقوام متحدہ میں پاکستان میں ہندو اور دوسری مذہبی اقلیتوں پر ہونے والے مبینہ مظالم کا معاملہ اٹھائے؟ اس پر خارجہ سکریٹری نے جواب دیا 'جہاں تک پاکستان میں اقلیتوں کا سوال ہے جب بھی اس طرح کے واقعات رونما ہوتے ہیں بھارت ان معاملات کو اٹھاتا ہے۔ وزیر اعظم اقوام متحدہ میں یہ سوال اٹھائیں گے یا نہیں یہ میں ابھی نہیں بتا سکتا ہوں لیکن یہ حقوق انسانی سے جڑا ہوا معاملہ ہے۔ جنرل اسمبلی میں جو جو تقریر ہوگی وہ عالمی کردار اورہماری توقعات پر مرکوز ہوگی۔' وزیر اعضم نریندر مودی مرکزی وزرا، اہم شخصیات اور صنعت کاروں کے ایک بڑے وفد کے ساتھ آئندہ ہفتے کے اوائل میں امریکہ کے لیے روانہ ہوں گے۔ ,انڈیا نے کہا ہے کہ اس مہینے کے آخر میں اقوام متحدہ کی جنرل اسمبلی میں وزیراعظم نریندر مودی کشمیر کا ذکر نہیں کریں گے۔
 وقت کے ساتھ ساتھ کوک سٹوڈیو کے فیس بک فینز کی تعداد پینتیس لاکھ سے بھی زیادہ ہو چکی ہے جبکہ کوک سٹوڈیو کے یو ٹیوب کے آفیشیل پیج کو ملنے والی ہٹس کی تعداد ایک سو بارہ ملین تک پہنچ چکی ہے۔ فہد قادر کے مطابق کوک سٹوڈیو کو دنیا کے ڈیڑھ سو سے زائد ملکوں میں دیکھا جاتا ہے لیکن دلچسپ بات یہ ہے کہ پاکستانیوں کے اس قابل فخر پروگرام کو سب سے زیادہ یورپ میں دیکھا جاتا ہے۔ ناظرین کی تعداد کے حوالے سے بھارت دوسرے جبکہ پاکستان تیسرے نمبر پر ہے۔ فہد قادر کہتے ہیں کہ پاکستان سے شروع کیا جانے والا یہ پروگرام اب بھارت، مشرق وُسطٰی اور افریقی ملکوں تک بھی پہنچ چکا ہے۔  فہد قادر کا کہنا تھا کہ اگرچہ کوک سٹوڈیو کی وجہ سے کمپنی کے ریونیو اور سیلز میں بھی اضافہ ہو رہا ہے لیکن اس پروگرام کو صرف مارکیٹنگ کے مقاصد کے لیے نہیں چلا رہے بلکہ اُن کا مقصد پاکستان کے ٹیلنٹ کو سامنے لا کر یہاں موسیقی کا ایک ایسا اثاثہ تشکیل دینا ہے جس پر پاکستانی فخر کر سکیں اور لطف اٹھا سکیں:’’ہم پاکستان کے دور دراز کے علاقوں سے گمنام فنکاروں کو ڈھونڈ ڈھونڈ کر سامنے لا رہے ہیں اور کئی گلوکاروں کو ہم نئی شناخت دینے کا باعث بھی بنے ہیں، مثال کے طور پر علی ظفر نے کوک کے تیسرے سیزن میں جب اللہ ہو والا کلام گایا تو اس سے اس کی ایک نئی شناخت سامنے آئی۔‘‘,پاکستان میں مشروبات بنانے والی ایک معروف تجارتی کمپنی کے مالی تعاون سے پیش کیے جانے والے موسیقی کے مقبول ترین پروگرام کوک سٹوڈیو کا ساتوں سیزن اکیس ستمبر سے شروع ہو چکا ہے۔
 اس سمٹ میں شام کے حالات کے علاوہ باہمی تجارت اور تعاون کے دیگر موضوعات پر بھی تبادلہ خیال متوقع ہے۔ خبر رساں ادارے روئٹرز نے یورپی تجزیہ نگاروں کے حوالے سے اپنے ایک تفصیلی جائزے میں کہا ہے کہ اس سمٹ سے کسی خاص پیشرفت کی توقع نہیں ہے تاہم یورپی رہنما اس سمٹ کو انتہائی اہم خیال کر رہے ہیں۔  یورپی ممالک شام کے موجودہ حالات کا ذمہ دار صدر بشار الاسد کو قرار دیتے ہیں۔ یورپی یونین کی خواہش ہے کہ روس دمشق حکومت پر زور دے کہ وہ شہری علاقوں میں عسکری کارروائیاں روک دے۔ یورپی رہنما بشارالاسد سے یہ مطالبہ بھی کرتے ہیں کہ وہ اقتدار سے الگ ہو جائیں۔  یورپی یونین کے خارجہ امور کی سربراہ کیتھرین ایشٹن نے اتوار کو روسی وزیر خارجہ سرگئی لاوروف سے ملاقات کے بعد کہا کہ شام میں قیام امن اور کوفی عنان کے منصوبے پر عملدرآمد کے لیے ماسکو حکومت کا کردار انتہائی اہم ہے۔ ایشٹن کی طرف سے جاری کردہ بیان میں مزید کہا گیا کہ یورپی یونین شام میں قیام امن کے لیے روس کے ساتھ قریبی طور پر کام کرنے کی خواہاں ہے۔  ماسکو میں تعینات یورپی یونین کے سفیر Fernando Valenzuela نے ڈی ڈبلیو سے گفتگو کرتے ہوئے کہا کہ اس سمٹ کا کوئی خاص ایجنڈہ نہیں ہے بلکہ اس ملاقات میں یورپی رہنماؤں کو پوٹن کے ایک مرتبہ پھر اقتدار میں آنے کے بعد اُن سے دوبدو ملاقات کا موقع ملے گا اور اس دوران یورپی یونین ماسکو حکومت کے ساتھ اپنے تعلقات کو نئی سطح پرجانچنے کی کوشش کرے گی۔ انہوں نے مزید کہا کہ روس اور یورپی یونین کے تعلقات میں بہتری پیدا ہوئی ہے اور مزید بہتری کی توقع کی جا رہی ہے۔,روسی صدر ولادیمیر پوٹن آج سینٹ پیٹرزبرگ میں یورپی یونین کے رہنماؤں سے ملاقات کر رہے ہیں۔ تیسری مرتبہ منصب صدرات سنبھالنے کے بعد پوٹن کی یہ یورپی رہنماؤں کے ساتھ پہلی سمٹ ہے۔
تاہم دفتر خارجہ کا کہنا ہے کہ کرکٹرز کے بھارت جانے سے متعلق حتمی فیصلہ حکومت کرے گی۔ بھارت میں انڈین پریمیئر لیگ کی بولی میں شرکت کے لئے محمد حفیظ، دانش کنیریا، یاسرعرفات، یاسر حمید اورعاصم کمال بھارت جانا چاہتے تھے۔ دفتر خارجہ کے مطابق ممبئی حملوں کے بعد دونوں ملکوں کے درمیان پائی جانے والی کشیدگی میں پاکستانی کھلاڑیوں کا کرکٹ لیگ میں شامل ہونا مناسب نہیں۔ بیان میں کہا گیا ہے کہ ایسے موقع پر کھلاڑیوں کی سلامتی کا خطرہ موجود ہے۔ اسلام آباد میں دفتر خارجہ کے ذرائع کے مطابق حکومت نے پاکستانی کرکٹرز کے بھارت جانے سے متعلق رائے طلب کی تھی اورپاکستانی وزارت کھیل نے بھی اس فیصلے کی تصدیق کردی ہے۔  وزارت کھیل نے ابھی ایک ہفتے قبل ہی کھلاڑیوں کو بھارت جانے کی کلئیرنس دی تھی جس میں کہا گیا تھا کہ اپنی مرضی سے بھارت جانے والے کھلاڑیوں کی سلامتی کی تمام تر ذمہ داری خود ان کھلاڑیوں اور آئی پی ایل منتظمین پر عائد ہو گی تاہم آج پیر کے روز جاری ہونے والے بیان میں کہا گیا ہے کہ دفتر خارجہ نے اس حوالے سے اب وزارت کھیل کو تاکید کی ہے کہ موجودہ حالات میں کھلاڑیوں کو بھارت جانے سے روک دیا جائے۔  پاکستان کے پانچ معروف کھلاڑی یونس خان، شعیب ملک، شاہد آفریدی، سہیل تنویر اور عمر گل لیگ کی کئی کمپنیوں کے ساتھ معاہدے کئے ہوئے ہیں۔ پاکستان کرکٹ بورڈ کے چیف ایگزیکٹو سلیم الطاف کے مطابق ’’ تمام کھلاڑی جو پہلے سے آئی پی ایل ٹیمیوں کا حصہ ہیں اور وہ بھی جو کھلاڑیوں کے حصول کی بولی میں شریک ہونے جا رہے تھے، سب کو بھارت جانے سے روک دیا گیا ہے۔‘‘,پاکستانی دفتر خارجہ کی جانب سے ایک بیان میں کہا گیا ہے کہ بھارت میں ہونے والی انڈین پریمیئر لیگ میں پاکستانی کھلاڑیوں کو شامل ہونے کی اجازت نہیں دی جائے گی۔
 بُدھ کو ہونے والے ان بم حملوں سے ایک ہفتے سے کُچھ عرصہ قبل چین کے علامتی قلب کی حیثیت رکھنے والے بیجنگ کے ایک علاقے میں چوٹی کے لیڈروں کے ایک انتہائی متوقع اجلاس سے پہلے ایک ہلاکت خیز کار حادثہ ہوا تھا جسے حکام نے ’دہشت گردانہ حملہ‘ قرار دیا تھا۔  ایک مائیکرو بلاگ پر پوسٹ ہونے والی خبروں سے پتہ چلا ہے کہ بُدھ کے روز جس سڑک پر بم حملے ہوئے وہاں گزشتہ ہفتے نوکریوں سے نکال دیے جانے والے کوئی 200 کے قریب مزدوروں نے احتجاجی مظاہرہ کیا تھا۔ آج کے بم دھماکوں کے نتیجے میں کم از کم ایک شخص کی ہلاکت اور ایک کے شدید زخمی ہونے کی تصدیق ہو گئی ہے جبکہ سات دیگر افراد کو معمولی زخم آئے ہیں۔ اُدھر میڈیا کمپنی Caixin نے اپنے ایک معتبر مائیکرو بلاگ پر ایک خبر شائع کی ہے، جس میں آج کے دھماکوں کے بارے میں بتایا گیا ہے کہ’ عینی شاہدین کے مطابق سات زوردار دھماکوں کی گونج کئی منٹوں تک سنائی دیتی رہی‘۔ چند باشندوں کے انٹرویوز سے پتہ چلا ہے کہ آج کے دھماکے اتنے زور دار تھے کہ ان کا دباؤ انہوں نے 100 میٹر کے فاصلے پر بھی محسوس کیا جبکہ ان کے سبب زمین بُری طرح سے لرز رہی تھی۔,چین میں حکمران کمیونسٹ پارٹی کے ایک صوبائی ہیڈ کوارٹر پر آج بُدھ کو ہونے والے سلسلہ وار بم دھماکوں کے نتیجے میں کم از کم ایک شخص کی ہلاکت کی اطلاع ہے۔
  اقوام متحدہ کے سیکرٹری جنرل انٹونیو گوٹیرس نے دونوں ملکوں کے رہنماؤں سے پہلے ہی بات کی ہے اور فریقین سے فوری طورپر جنگ بند کرنے کا مطالبہ کیا ہے۔ ان کے ترجمان نے ایک بیان میں کہا تھا کہ سکریٹری جنرل نے فریقین سے بلا شرط فوری طور پر لڑائی روک دینے کا مطالبہ کیا ہے تاکہ اس سلسلے میں بامعنی مذاکرات کا آغاز ہوسکے۔ اس سے قبل روس میں آرمینیا کے سفیر نے ماسکو میں الزام عائد کیا تھا کہ خطے میں آذربائیجان کا بڑا اتحادی ملک ترکی نگورنو کاراباخ کے تنازعے میں لڑنے کے لیے شمالی شام سے تقریباً چار ہزار جنگجوؤں کو آذربائیجان بھیج چکا ہے۔ آرمینیا کے سفیر کا کہنا تھا کہ شام سے آنے والے یہ جنگجو اس وقت نگورنو کاراباخ میں لڑ رہے ہیں۔ نگورنو کاراباخ آذربائیجان کا ایک ایسا علاقہ ہے جس پر برسوں سے آرمینیائی نسل کے علیحدگی پسندوں کا کنٹرول ہے۔لیکن وہاں کا نظم و نسق آرمینیائی نسل کے علیحدگی پسندوں کے پاس ہے۔ اس خطے نے1991ء میں سابق سوویت یونین کی تقسیم کے بعد پیدا ہونے والے علاقائی تنازعے کے آغاز پر آذربائیجان سے اپنی علیحدگی اور خود مختاری کا اعلان کر دیا تھا۔,آرمینیا اور آذربائیجان دونوں ہی نے نگورنو کاراباخ میں ہونے والی پر تشدد جھڑپوں میں فوجیوں اور عام شہریوں کی ہلاکتوں میں مزید اضافے کی بات تسلیم کی ہے۔ دوسری جانب عالمی برادری نے فوری طور پر جنگ بندی کا مطالبہ کیا ہے۔ 
فرانسیسی اخبار لے موند نے اپنے ذرائع کے حوالے سے تبایا ہے کہ ریاض حکومت نے جمعہ یکم مئی کو فرانسیسی صدر ایمانوئل ماکروں سے درخواست کی کہ وہ اس معاملے میں مداخلت کرتے ہوئے قطری حکومت کو میزائلوں کے حصول سے باز رہنے پر قائل کریں اور علاقائی استحکام کو برقرار کھنے میں مدد کریں۔ سعودی عرب اور دیگر علاقائی عرب ریاستوں نے جن میں بحرین اور متحدہ عرب امارات بھی شامل ہیں، گزشتہ برس قطر پر یہ الزام عائد کرتے ہوئے اس سے تعلقات منقطع کر لیے تھے کہ وہ اسلامی شدت پسند گروپوں کی مدد کر رہا ہے اور ایران کے بہت قریب ہے۔ ایران اس خطے میں سعودی عرب کا روایتی حریف ملک ہے۔ سعودی سربراہی میں قائم اس اتحاد نے قطر پر اقتصادی پابندیاں بھی عائد کر دی تھیں۔ تاہم قطر خود پر لگائے گئے الزامات کی تردید کرتا ہے۔ علاقائی طور پر الگ تھلگ کر دیے جانے کے بعد قطر نے نئے دوست بنانے کا فیصلہ کیا جن میں روس بھی شامل ہے۔ رواں برس جنوری میں قطر کی طرف سے اعلان کیا گیا تھا کہ ماسکو سے انتہائی جدید میزائل نظام S-400 فراہم حاصل کرنے کی بات چیت خاصی آگے بڑھ چکی ہے۔ فرانسیسی اخبار لے موند کے مطابق فرانسیسی صدر ایمانوئل ماکروں کو لکھے گئے خط میں سعودی شاہ سلمان بن عبدالعزیز نے دوحہ اور ماسکو کے درمیان اس میزائل نظام کی خریداری کی بات چیت پر گہرے تحفظات کا اظہار کیا ہے اور صورتحال بگڑنے کے خطرے سے آگاہ کیا ہے۔ اس خط میں مزید کہا گیا ہے کہ سعودی عرب اس دفاعی نظام کو ختم کرنے کے لیے تمام ضروری اقدامات کے لیے تیار ہو گا، جن میں فوجی ایکشن بھی شامل ہے۔,سعودی عرب نے دھمکی دی ہے کہ اگر قطر نے روسی فضائی دفاعی میزائل نظام S-400 حاصل کیا تو اس کے خلاف فوجی کارروائی کی جا سکتی ہے۔ یہ بات فرانسیسی اخبار لے موند نے اپنی ایک رپورٹ میں بتائی ہے۔
پاکستان میں پنجاب کے جنوبی شہر ملتان کی بہاؤ الدین زکریا یونیورسٹی کے سابق لیکچرار جنید حفیظ کو پنجاب کی ایک عدالت نے توہین مذہب کے مقدمے میں موت کی سزا سنائی ہے۔ جنید حفیط جنوبی پنجاب کے ایک شہر راجن پور میں پیدا ہوئے۔ جنید حفیظ نے ڈیرہ غازی خان ڈویژن میں پری میڈیکل میں ٹاپ کیا اور کنگ ایڈروڈ میڈیکل کالج میں داخلہ لے لیا۔ لیکن ایم بی بی ایس کے پہلے ہی سال کے بعد انھیں احساس ہوا کہ ان کا دل طب کی کتابوں میں نہیں بلکہ لٹریچر کی رومانیت میں ہے۔ سنہ 2011 میں انھوں نے بہاؤ الدین زکریا یونیورسٹی کے انگلش ڈیپارٹمنٹ میں بطور وزیٹنگ لیکچرار اپنی خدمات انجام دینا شروع کر دیں اور ساتھ ہی اپنی ایم فل کی ڈگری کے لیے پڑھائی کا سلسلہ بھی جاری رکھا۔ جنید حفیظ پر یہ بھی الزام ہے کہ وہ لبرل خیالات کے لوگوں کو یونیورسٹی میں بلا کر مذہبی منافرت کے مرتکب ہوئے ہیں۔ ان میں سے ایک واقعہ پاکستانی نژاد برطانوی مصنفہ قیصرہ شاہراز کے بہاؤ الدین یونیورسٹی میں بلائے جانے کا ہے۔  قیصرہ کو یونیورسٹی کی ایک تقریب میں بلایا گیا جسے منعقد کرنے والوں میں جنید حفیظ بھی شامل تھے۔ اس تقریب کی اجازت وائس چانسلر سے لی گئی تھی اور اس سے شعبہ انگلش لٹریچر کی سربراہ شیریں زبیر سمیت مختلف لوگوں نے خطاب کیا جن میں قیصرہ شاہراز بھی بطور مہمان سپیکر شامل تھیں۔ اس کے بعد میں کچھ لوگوں نے الزام لگایا کہ اس میں حفیظ نے ایسے کلمات کہے ہیں جن سے مذہب کی دل آزاری ہوتی ہے۔ پولیس نے اپنی تحقیقات کے دوران اس صفحے کو ایک بڑی شہادت بنایا اور اسی بنیاد پر جیند حفیظ کے سوشل میڈیا اکاؤنٹس اور ذاتی کمپیوٹر کی بھی چھان بین کی گئی۔  جنید حفیظ کے پہلے وکیل تو شروع ہی میں کیس چھوڑ گئے لیکن اس کے بعد ایک اور وکیل اور ملتان میں انسانی حقوق کے کارکن راشد رحمٰن نے ان کا مقدمہ لڑنے کا فیصلہ کیا۔  ستمبر 2014 میں جنید حفیظ کی طرف سے ایک پیٹیشن دائر کی گئی کہ ان کی جان کو خطرے کی بنا پر ان کا مقدمہ ملتان کی بجائے لاہور بھیجا جائے۔ لیکن ہائی کورٹ کے چیف جسٹس نے اسے مسترد کر دیا۔ انتہائی حساس حالات کی وجہ سے اس مقدمے کا ٹرائل ملتان سنٹرل جیل میں ہوا اور ان کے نئے وکیل کو ہر پیشی پر وہیں جانا پڑتا۔ اس مقدمے کا فیصلہ بھی ملتان جیل میں ہی سنایا گیا۔ جنید حفیظ کے خلاف توہین مذہب کے مقدمے کا محفوظ فیصلہ سناتے ہوئے عدالت نے انھیں سزائے موت کا حکم دیا ہے۔ ایڈیشنل ڈسٹرکٹ اینڈ سیشن جج کاشف قیوم نے سنیچر کو سنٹرل جیل ملتان میں اس مقدمے کے فیصلے میں جیند حفیظ کو دفعہ 295 اے، بی اور سی کا مرتکب قرار دیتے ہوئے پھانسی کی سزا، عمر قید، دس سال قید اور پانچ لاکھ روپے جرمانہ کی سزا سنائی ہے۔,جنوبی پنجاب کے شہر راجن پور سے تعلق رکھنے والے بہاؤالدین زکریا یونیورسٹی کے سابق لیکچرار جنید حفیظ کو گزشتہ روز پنجاب کی ایک عدالت نے توہین مذہب کے مقدمے میں موت کی سزا سنائی ہے۔
ایران کی نیم سرکاری نیوز ایجنسی مہر کے مطابق مغربی ایران میں شبینہ مظاہرے میں دو افراد ہلاک ہو گئے ہیں۔ ان مظاہرین کی ہلاکت ایرانی صوبے لُرستان کے شہر دورُود میں ہوئی۔ صوبائی گورنر کے سکیورٹی مشیر حبیب اللہ خجستہ پور کا کہنا ہے کہ یہ افراد ایک غیرقانونی اجتماع میں شریک تھے۔ سکیورٹی مشیر خجستہ پور نے مظاہرین کی ہلاکت بارے کوئی تفصیل فراہم نہیں کی۔ اتوار اکتیس دسمبر کو ایرانی حکومت کی جانب سے جاری ہونے والے بیان میں کہا گیا کہ ایسے مظاہروں میں شریک ہونے والے افراد کو انجام کار شدید نقصان کا سامنا کرنا پڑے گا۔ ایرانی شہروں میں ہونے والے مظاہروں میں درجنوں افراد گرفتار کیے جا چکے ہیں۔ مظاہروں کا سلسلہ دن کے ساتھ ساتھ رات میں بھی جاری ہے جبکہ تہران میں سرکاری املاک کو نقصان پہنچانے کا بتایا گیا ہے۔ ہفتہ تیس دسمبر کو امریکی صدر ڈونلڈ ٹرمپ نے بھی ایران میں شروع ہونے والے مظاہروں پر اپنا ردعمل ظاہر کیا تھا۔ ٹرمپ نے اپنے ایک ٹوئٹر پیغام میں کہا کہ بہت سی رپورٹس ہیں کہ پرامن ایرانی شہری حکومتی بدعنوانی اور ریاستی وسائل کو دوسرے ممالک میں دہشت گردی کے فروغ پر استعمال کرنے پر تنگ ہیں۔ یہ امر اہم ہے کہ ایرانی شہر مشہد سے جمعرات اٹھائیس دسمبر سے مہنگائی کے خلاف اور معاشی مشکلات کے تناظر میں شروع ہونے والا مظاہروں کا سلسلہ کئی اور شہروں تک پھیل چکا ہے۔ ہفتہ تیس دسمبر کو ایرانی حکومت کی حمایت میں بھی دارالحکومت تہران میں ایک ریلی نکالی گئی تھی۔,ایران میں شروع ہونے والے احتجاجی مظاہروں میں شریک دو افراد گولیاں لگنے سے ہلاک ہو گئے ہیں۔ ایرانی شہروں میں مہنگائی، تنخواہوں کی عدم ادائیگی اور بیروزگاری کے خلاف جمعرات اٹھائیس دسمبر سے عام لوگ احتجاج کر رہے ہیں۔
ایسا لگتا ہے کہ یہ احساس اب گہرا ہوتا جا رہا ہے کہ دونوں فریقین، امریکہ اور طالبان، میں سے کوئی بھی فوجی لحاظ سے اس جنگ کو مکمل طور پر جیتنے کے قابل نہیں ہے۔ جبکہ دوسری جانب صدر ٹرمپ انتہائی واضح انداز میں اس خواہش کا اظہار کر چکے ہیں کہ وہ افغانستان سے امریکی فوجیوں کا انخلا چاہتے ہیں۔ امریکہ کی جانب سے سنہ 2018کا وہ فیصلہ جس کے تحت ٹرمپ انتظامیہ نے اپنی دیرینہ پالیسی، یعنی طالبان امریکہ سے پہلے افغان حکومت سے بات چیت کریں بدلی اور درحقیقت یہ امریکہ کی جانب سے طالبان کو دی گئی بڑی مراعات میں سے ایک تھی۔ طالبان موجودہ افغان حکومت کو ناجائز قرار دیتے ہیں۔  یہ بات چیت سنیچر کو ہونے والے معاہدے کی صورت میں پایہ تکمیل تک پہنچی۔ جس کے بدلے میں طالبان القاعدہ کے ساتھ اپنے تعلقات پر نظر ثانی کے لیے رضامند ہوئے۔ القاعدہ درحقیت وہ وجہ تھی جس کے باعث امریکہ نے سنہ 2001 میں افغان جنگ کا آغاز کیا تھا۔ اب تک طالبان نے شاید جان بوجھ کر اس معاملے کو مبہم رکھا ہے۔ ان مذاکرات کے شروع ہونے سے قبل ہی ممکنہ رکاوٹیں موجود ہیں۔ طالبان مذاکرات کے آغاز سے قبل اپنے پانچ ہزار قیدیوں کی رہائی چاہتے ہیں جبکہ افغان حکومت ان قیدیوں کو سودے بازی کی غرض سے استعمال کرنا چاہتی ہے تاکہ طالبان کو جنگ بندی پر راضی کیا جا سکے۔ مجھ سے بات کرتے ہوئے ایک افغان عہدیدار نے اعتراف کیا کہ ’انٹرا‘ افغان مذاکرات اپنے آغاز کے بعد مکمل ہونے میں سالوں کا عرصہ لگ سکتا ہے۔ مگر دوسری جانب امریکہ نے عندیہ دیا ہے کہ اگر طالبان اپنے وعدوں پر پورے اترتے ہیں تو وہ آئندہ 14 ماہ میں اپنے تمام فوجیوں کو واپس بلا لے گا۔ افغان عہدیداروں نے اس بات پر زور دیا ہے کہ امریکی فوجیوں کا انخلا 'مشروط' ہے تاہم ایک سفارت کار نے مجھے بتایا کہ انخلا صرف ’انٹرا افغان مذاکرات‘ کے آغاز سے مشروط تھا نہ کہ مذاکرات کے اختتام سے۔ انھوں نے اس تشویش کا اظہار کیا کہ اگر امریکہ نے فورسز کا انخلا کرنا ہے اور طالبان نے میدان جنگ میں پہلے سے مقابلہ کرنے کا فیصلہ کیا تو افغان افواج انتہائی غیر محفوظ ہو جائیں گی۔ دیگر تجزیہ کاروں نے متنبہ کیا ہے کہ طالبان مراعات دینے کے موڈ میں نظر نہیں آتے ہیں، انھوں نے سنیچر کے معاہدے کو ایک ’فتح‘ کے طور پر اپنے حامیوں کے سامنے پیش کیا، تاہم طالبان بین الاقوامی قانونی جواز اور اپنے آپ کو تسلیم کروانا چاہتے ہیں۔ اور دوحہ میں ہونے والی تقریب کی دھوم دھام نے انھیں یہ موقع فراہم کیا ہے اور وہ سمجھتے ہیں کہ مذاکرات اپنے مقاصد کے حصول کا بہترین موقع فراہم کرتے ہیں۔,تجزیہ کاروں کے مطابق طالبان مراعات دینے کے موڈ میں نظر نہیں آتے ہیں، انھوں نے حالیہ معاہدے کو ایک ’فتح‘ کے طور پر اپنے حامیوں کے سامنے پیش کیا ہے۔
بحرالکاہل میں امریکی فوجی دستوں کی کمان کی طرف سے کہا گیا ہے کہ شمالی کوریا نے اپنے اس نامعلوم طرز کے بیلسٹک میزائل کا تجربہ سِنپو کے بندرگاہی شہر سے کیا، لیکن یہ میزائل فائر کیے جانے کے ’فوراﹰ بعد فضا میں پھٹ‘ گیا۔ جرمن نیوز ایجنسی ڈی پی اے نے لکھا ہے کہ ابھی ایک روز پہلے ہی شمالی کوریا نے اپنے بانی کِم اِل سُنگ کے 105 ویں یوم پیدائش کے موقع پر پیونگ یانگ میں اہتمام کردہ ایک بہت بڑی فوجی پریڈ میں اپنے ہتھیاروں کی بھرپور نمائش کی تھی، جس میں یہ بیلسٹک میزائل بھی شامل تھا۔ اس پریڈ کے موقع پر موجودہ شمالی کوریائی رہنما اور کِم اِل سُنگ کے پوتے کِم جونگ اُن بھی موجود تھے۔ شمالی کوریا نے ہفتہ پندرہ اپریل کے روز ایک بڑی فوجی پریڈ میں اپنے اسلحے کی نمائش کی تھی۔ اس بارے میں امریکی وزیر دفاع جیمز میٹس نے اپنے ایک بیان میں کہا کہ امریکی صدر اور ان کے فوجی مشیروں کی ٹیم کو بھی شمالی کوریا کے اس نئے تجربے سے آگاہ کر دیا گیا۔ میٹس نے اس بارے میں مزید کوئی تفصیلات نہیں بتائیں۔ اسی دوران مائیک پینس کے دورہ جنوبی کوریا سے قبل ایک اعلیٰ امریکی فوجی اہلکار نے صحافیوں کو بتایا کہ کمیونسٹ کوریا کی طرف سے مسلسل بڑھتے ہوئے خطرات کے پیش نظر امریکا اپنے طور پر پہلے ہی ’فوجی امکانات کا جائزہ‘ بھی لے رہا ہے۔,شمالی کوریا نے اتوار سولہ اپریل کو اپنے مشرقی ساحلی علاقے سے ایک نئے بیلسٹک میزائل کا تجربہ کیا، جو امریکا اور جنوبی کوریا کے مطابق ناکام رہا۔ شمالی کوریا نے کل ہفتے کو ایک بڑی فوجی پریڈ میں اپنے اسلحے کی نمائش کی تھی۔
حکام نے بتایا ہے کہ اس دھماکے بعد کراچی سے کوئٹہ جانے والی مسافر ٹرین بولان میل کو بھی ڈیرہ مراد جمالی پر روک لیا گیا ہے۔ حکام کے مطابق حفاظتی انتظامات کے پیش نظر بلوچستان سے اندرون ملک کے لیے دیگر ٹرینوں کی آمدورفت بھی فی الحال معطل کردی گئی ہے۔  ڈیرہ مراد جمالی پولیس کے ایک سینیئر اہلکار ایس ایس پی عرفان بشیر کے مطابق بم دھماکے سے ٹرین کی 6 بوگیاں متاثر ہوئی ہیں۔ ڈی ڈبلیو سے گفتگو کرتے ہوئے انہوں نے کہا، ’’ضلع نصرآباد کی تحصیل ڈیرہ مراد جمالی سے 15 کلومیٹر کے فاصلے پر واقع ربیع کینال کے علاقے میں یہ دھماکہ ہوا ہے۔ شدت پسندوں نے ٹرین پر ریموٹ کنٹرول بم سے حملہ کیا ہے۔ بم ریلوے ٹریک پر نصب کیا گیا تھا۔ دھماکے سے ہلاک ہونے والے چار افراد میں دو خواتین بھی شامل ہیں۔ زخمیوں کو قریبی اسپتال منتقل کر دیا گیا ہے ۔‘‘,پاکستانی صوبہ بلوچستان کے علاقے ڈیرہ مراد جمالی کے قریب پٹڑی پر نصب بم کے پھٹنے سے مسافر ٹرین جعفر ایکسپریس حادثے کا شکار ہو گئی۔ اس واقعے میں4 افراد ہلاک جبکہ 15زخمی ہوئے ہیں۔ جعفر ایکسپریس راولپنڈی سے کوئٹہ جا رہی تھی۔
 سابق فوجی سربراہ اور صدر پرویز مشرف پر آئین سے غداری کا یہ مقدمہ موجودہ حکومت کی طرف سے یہ قائم کیا گیا ہے۔ اس مقدمے کے مطابق سابق صدر 2007ء میں ایمرجنسی کا نفاذ کر کے آئین سے غداری کے مرتکب ہوئے تھے۔ ان کے خلاف اس مقدمے کی کارروائی کا آغاز 24 دسمبر سے ہونا ہے۔  لندن سے وکلاء کی ایک بین الاقوامی ٹیم کی طرف سے جاری کی جانے والی پرویز مشرف کی اس اپیل کا مقصد پاکستانی وزیراعظم نواز شریف کو اس مقدمے کو روکنے یا اسے مؤخر کرنے کے لیے اقوام متحدہ کا اثر و رسوخ استعمال کرنا ہے۔ اپیل کا مقصد پاکستانی وزیراعظم نواز شریف کو اس مقدمے کو روکنے یا اسے مؤخر کرنے کے لیے اقوام متحدہ کا اثر و رسوخ استعمال کرنا ہے  سابق پاکستانی صدر کے وکلاء کی اسی ٹیم نے برطانیہ، امریکا اور سعودی عرب کی حکومتوں سے بھی اِس مقدمے کو رکوانے کی اپیل کی ہے۔ خبر رساں ادارے روئٹرز کے مطابق ان ممالک کو بھیجی جانے والی اس درخواست میں پرویز مشرف کی طرف سے اپنے دور صدارت میں مغرب کی ’بے پایاں معاونت‘ کا حوالہ بھی دیا گیا ہے۔  مشرف کے وکلاء کے مطابق انہوں نے اقوام متحدہ کے لیے اپنی ایک رپورٹ تیار کی ہے جس میں مؤقف اختیار کیا گیا ہے کہ ان کے خلاف یہ الزامات دراصل نواز شریف حکومت کے خاتمے کا بدلہ لینے کے لیے لگائے گئے ہیں۔ پرویز مشرف نے 1999ء میں بطور چیف آف آرمی اسٹاف اس وقت کے منتخب وزیراعظم نواز شریف کی حکومت ختم کر دی تھی۔,پاکستان کے سابق فوجی صدر پرویز مشرف کے وکلاء نے گزشتہ روز اقوام متحدہ سے اپیل کی ہے کہ وہ مشرف کو غداری کے مقدمے سے بچانے کے لیے اپنا کردار ادا کرے۔
عمران خان کا دورہ امریکہ سفارتی آداب کے تحت ’ورکنگ وزٹ‘ کی کیٹگری میں آئے گا۔ اس کیٹگری کے تحت عموماً مہمان سربراہ مملکت کو امریکی صدر کے ساتھ دوپہر کے کھانے کی دعوت نہیں دی جاتی منگل کی شام عمران خان کے ایک مرتبہ پھر اس عزم کا اعادہ کیا ہے کہ اس دورے کے دوران سرکاری وسائل کا بےجا استعمال نہیں کیا جائے گا اور یہ کہ وہ فائیو سٹار ہوٹل کے بجائے واشنگٹن میں تعینات پاکستانی سفیر کی سرکاری رہائش گاہ میں قیام کریں گے۔ منگل کے روز امریکی محکمہ خارجہ کی جانب سے عمران خان کے دورہ امریکہ پر لاعلمی کے اظہار پر بات کرتے ہوئے سابق سیکرٹری خارجہ کا کہنا تھا کہ عموماً ایسا نہیں ہوتا اور اس کو غیر معمولی کہا جا سکتا ہے مگر اس میں پاکستان کو قصوروار نہیں ٹھہرایا جا سکتا۔ ان کے مطابق اس کا حالیہ ثبوت صدر ٹرمپ کا وہ بیان بھی ہے جس میں انھوں نے برطانیہ کے سفیر سے بات نہ کرنے کا کہا جبکہ امریکی محکمہ خارجہ کی جانب سے بیان میں کہا گیا کہ ان کے پاس اس طرح کی کوئی ہدایات نہیں آئی اور یہ کہ امریکہ کے برطانیہ سے گہرے تعلقات ہیں جب تک ہمارے پاس باضابطہ حکم نہیں آتا تب تک ہم بات چیت جاری رکھیں گے۔ نجم الدین شیخ کا کہنا تھا کہ اگر ہم امریکہ کی بات کریں تو یہاں سفارتی دوروں کی درجہ بندی میں پروٹوکول کے حساب سے سب سے بڑا دورہ ’سٹیٹ وزٹ‘ ہوتا ہے جس میں کسی بھی ملک کے سربراہ کو امریکی صدر کی جانب سے باقاعدہ دعوت دی جاتی ہے۔ تیسرے نمبر پر ’آفیشل ورکنگ وزٹ‘ ہوتا ہے جس میں امریکی صدر سے ملاقات کے ساتھ ساتھ دوپہر کے کھانے کی دعوت شامل ہوتی ہے۔ جبکہ اس میں مہمان کو سرکاری گیسٹ ہاوس ’بلیئر ہاوس‘ میں قیام کی سہولت اس کی دستیابی کی صورت میں فراہم کی جاتی ہے۔  چوتھے نمبر پر ’ورکنگ وزٹ‘ ہوتا ہے جس میں امریکی صدر سے ملاقات ایک سے ڈیڑھ گھنٹے کی ہوتی ہے۔ اس میں کھانے کی دعوت شامل نہیں ہوتی اور دورہ کرنے والے مہمان کو اپنے قیام اور دیگر امور کا انتظام خود کرنا ہوتا ہے۔ اور آخری نمبر پر ’پرائیویٹ وزٹ‘ ہوتا ہے جس میں کسی بھی ملک کے سربراہ مملکت، حکومتی سربراہ یا وزیر خارجہ امریکی صدر کی دعوت کے بغیر امریکہ کا دورہ کرتے ہیں، وہ وہاں امریکی صدر سے ملاقات کی درخواست کر سکتے ہیں اور انھیں امریکی صدر کی مصروفیات کے مطابق ملاقات کا وقت دیا بھی جا سکتا ہے اور مصروفیت کی صورت میں انکار بھی ہو سکتا ہے۔ ورکنگ وزٹ کی طرح پرائیوٹ وزٹ پر اٹھنے والے اخراجات بھی مہمان ہی کی ذمہ داری ہوتے ہیں۔,عمران خان کے دورۂ امریکہ کے بارے میں عمومی رائے یہی ہے کہ یہ ایک ’ورکنگ وزٹ‘ ہے جس میں قیام و طعام کی ذمہ داری مہمان کی ہوتی ہے نہ کہ میزبان کی۔
 ریاض الرحمان ساغر کی فنی زندگی کے حوالے سے ڈوئچے ویلے سے خصوصی گفتگو کرتے ہوئے معروف شاعر، نغمہ نگار اور ڈرامہ نویس امجد اسلام امجد کا کہنا تھا، ’’ریاض الرحمان ساغر کا زیادہ تعلق فلمی دنیا اور فلمی صحافت سے رہا، انہوں نے بہت سی فلموں کے لیے گیت نگاری بھی کی۔  امجد اسلام امجد کے مطابق ریاض الرحمان ساغر کا شمار ستر کی دہائی کے بعد کے ایسے معروف فلمی شاعروں میں ہوتا ہے جنہوں نے فلمی صنعت کے زوال کے باوجود اچھی شاعری کی تخلیق جاری رکھی۔ امجد کے مطابق ریاض الرحمان ساغر کا شمار اردو کے مسعود انور اور احمد عقیل روبی جیسے بڑے شاعروں میں ہوتا ہے۔  فریحہ پرویز کی سن 2001 میں ریلیز ہونے والی البم ’او ویلا یاد کر‘ کے تمام دس گیت بھی ریاض الرحمان ساغر نے ہی تحریر کیے تھے۔ ان کا تازہ مقبول ترین گیت ’میں تینوں سمجھانواں کیہ‘ فلم ’ورثہ‘ کے لیے تھا جسے راحت فتح علی خان نے گایا۔  ساغر کینسر کے عارضے میں مبتلا تھے اور کچھ عرصے سے ہسپتال میں زیر علاج تھے، جہاں یکم جون ہفتےکی شب ان کا انتقال ہوگیا۔ انہیں دو جون اتوار کے روز لاہور میں سپرد خاک کر دیا گیا۔ ان کے پسماندگان میں ایک بیوہ اور ایک بیٹی شامل ہیں۔ ریاض الرحمان ساغر آج اس دنیا میں نہیں لیکن ان کے سدا بہار گیت دنیا بھر میں ان کے بےشمار مداحوں کو ہمیشہ ان کی یاد دلاتے رہیں گے۔,پاکستان کے معروف شاعر، مقبول نغمہ نگار اور صحافی ریاض الرحمان ساغر طویل علالت کے بعد 72 برس کی عمر میں ابھی حال ہی میں انتقال کرگئے۔ فلمی دنیا اور گیت نگاری کے لیے ان کی خدمات کو کبھی فراموش نہیں کیا جا سکے گا۔
ان جریدوں میں سے ایک نے تو امریکی صدر ڈونلڈ ٹرمپ کے خاندان کے مالی اثاثوں کے بارے میں بڑی اہم اور خصوصی تحقیقاتی رپورٹ شائع کی تھی جبکہ دوسرے نے یہ پتہ چلایا تھا کہ سن دو ہزار سولہ کے امریکی صدارتی انتخابات سے پہلے ٹرمپ کے حوالے سے دو خواتین کو اس لیے مالی ادائیگیاں کی گئی تھیں کہ ان کے بدلے میں ان خواتین کو کچھ بھی کہنے سے روک دیا جائے۔ امریکی شہر نیو یارک میں پیر پندرہ اپریل کو منعقدہ ایک تقریب میں سال 2019ء کے لیے یہ پولٹزر انعامات کل 21 شعبوں میں دیے گئے۔ ان میں سے دو تو صدر ٹرمپ اور ان کے خاندان کے بارے میں تحقیقاتی صحافت پر دیے گئے جبکہ مجموعی طور پر تین پولٹزر پرائز ایسی رپورٹوں پر دیے گئے، جو امریکا میں پیش آنے والے قتل عام یا اندھا دھند فائرنگ کے مختلف واقعات کے بارے میں تھیں۔ ان میں سے ایک انعام فروری دو ہزار اٹھارہ میں پارک لینڈ میں سترہ افراد کے قتل کے واقعے سے متعلق رپورٹنگ پر امریکی اخبار ’ساؤتھ فلوریڈا سن سینٹینل‘ کو دیا گیا اور ایک دوسرا پولٹزر پرائز ’پِٹسبرگ پوسٹ گزٹ‘ کو اس کی اس رپورٹ پر دیا گیا، جو گزشتہ برس اکتوبر میں ایک یہودی عبادت گاہ پر اس حملے سے متعلق تھی، جس میں گیارہ افراد ہلاک ہو گئے تھے۔,دو مؤقر امریکی جریدوں کو صدر ٹرمپ سے متعلق گراں قدر صحافتی چھان بین کرنے پر پولٹزر انعامات کا حقدار ٹھہرایا گیا ہے۔ نیو یارک ٹائمز اور وال سٹریٹ جرنل کو یہ انعامات ان کی طرف سے خصوصی تحقیقات کے اعتراف میں دیے گئے ہیں۔
 ملاقات سے قبل طرفین نے واضح کیا تھا کہ دونوں صدور کی اس بات چیت میں نہ تو کوئی معاہدہ طے پائے گا اور نہ ہی کوئی مشترکہ اعلامیہ جاری کیا جائے گا، تاہم ان تمام باتوں کے باوجود مبصرین اس ملاقات کو تاریخی قرار دے رہے ہیں۔  یہ بات اہم ہے کہ چین سن 1949ء میں خانہ جنگی کے دوران خود مختاری کا اعلان کرنے والے تائیوان کو اپنا علاقہ قرار دیتا ہے اور دونوں ممالک کے درمیان کسی بھی طرح کے باقاعدہ سفارتی تعلقات موجود نہیں ہیں، تاہم دونوں ممالک کے کشیدہ تعلقات میں گزشتہ سات برسوں کے درمیان صدر ما ینگ جیو کے دور میں کسی حد تک بہتری ہوئی ہے۔  دونوں رہنماؤں کے درمیان اس ملاقات کی خبر سامنے آنے پر تائیوان میں مظاہرے جاری ہیں۔ اپوزیشن جماعت ڈیموکریٹک پروگریسو پارٹی نے صدر ما ینگ جیوکے اس فیصلے کو کڑی تنقید کا نشانہ بناتے ہوئے کہا ہے کہ اس سے ان کے اقتدار کے خاتمے کا وقت قریب آن پہنچا ہے۔ تائیوان میں جنوری کی 16 تاریخ کو صدارتی انتخابات کا انعقاد ہونا ہے۔  ملاقات کے لیے سنگاپور روانگی سے قبل تائی پے میں صدر ما نے ایک نیوز کانفرنس سے خطاب میں کہا تھا، ’’میں آپ کو یقین دلاتا ہوں کہ میں ہر ممکن کوشش کروں گا کہ دونوں ممالک کے درمیان تعلقات میں بہتری اور باہمی تعاون میں اضافہ ہو۔ یہی اس ملاقات کا ہدف ہو گا۔‘‘  صدر ما نے جمعرات کے روز کہا تھا کہ وہ چینی صدر شی جن پنگ کے ساتھ ملاقات میں کوشش کریں گے کہ دونوں ممالک کے درمیان اعلیٰ سطحی مذاکرات کا آغاز ہو، تاہم انہوں نے واضح الفاظ میں کہا تھا کہ کسی بھی حالت میں چین کے ساتھ الحاق سے متعلق بات چیت نہیں ہو گی۔,چین اور تائیوان کے صدور گزشتہ چھ دہائیوں میں پہلی مرتبہ آپس میں ملے۔ ہفتے کو دونوں ممالک کے رہنماؤں کے درمیان ملاقات سنگاپور میں ہوئی، جہاں شنگریلا ہوٹل میں ملاقات سے قبل دونوں نے میڈیا کے نمائندوں کے سامنے مصافحہ کیا۔
اس روایت نے جدید چین میں کاروبار کو ایک نئی شکل دے دی ہے۔ بڑے بڑے شہروں میں ماؤں کے لیے خصوصی آرام گھر قائم ہونا شروع ہو گئے ہیں۔ ان میں تجربہ کار اور جدید تربیت کی حامل نرسیں ماؤں کو ہر قسم کی راحت مہیا کرنے کے لیے مقرر ہیں۔ ان اداروں نے تشہیر کے لیے جدید طریقے بھی استعمال کرنے شروع کر دیے ہیں۔ چین کے بڑے  اور کارباری طور پر مستحکم شہروں میں آٹھ سو کے قریب ایسے مراکز قائم  ہیں۔ اس انڈسٹری کا حجم چار بلین یوان سے زائد ہے یا سات سو ملین ڈالر سے کہیں زیادہ تجاوز کر چکا ہے۔ چینی ہیلتھ انڈسٹری کے مطابق سن 2019 تک یہ شعبہ گیارہ بلین یوان سے تجاوز کر جائے گا۔ ان مراکز میں ماؤں کو خصوصی خوراک اور سُوپ، خودکار طریقے سے گرم ہونے والے آرام دہ بستر، جڑی بوٹیوں سے غسل و سپا کی سہولیات، وزن کنٹرول کرنے کے طریقے اور بچے کو ماں کا دودھ پلانے میں مدد کرنے والی نرسیں بھی دستیاب ہیں۔ چینی حکام کا خیال ہے کہ سن 2013 میں ایک بچے کی پالیسی کے خاتمے کے بعد ابھی تک دو بچوں کے حوالے سے والدین میں اتنی شدت سے دلچسپی کا اظہار سامنے نہیں آیا ہے۔ چین ویمن فیڈریشن نے دس ہزار خواتین سے انٹرویو کرنے کے بعد بتایا ہے کہ تریپن فیصد والدین کا کہنا ہے کہ ایک بچہ ہی کافی ہے اور اُن کے اندر دوسرے بچے کی طلب اور تمنا کی گنجائش نہیں ہے۔ اس حوالے سے والدین کو مالی مشکلات کا بھی سامنا ہے اور اس باعث بھی وہ دوسرا بچہ پیدا کرنے میں ہچکچا رہے ہیں۔,چین میں موجودہ حکومت نے ایک بچے کی پالیسی ختم کر دی تھی۔ اب جوڑے دو بچے پیدا کر سکتے ہیں۔ اس پالیسی نے اقتصادی طور پر مستحکم چین کی ہیلتھ انڈسٹری کو ایک نئی معاشی سرگرمی سے متعارف کرایا ہے۔ 
ڈیموکریٹ صدارتی امیدوار باراک اوباما نے فلوریڈا میں ایک ریلی سے خطاب کرتے ہوئے ووٹروں پر زور دیا کہ وہ مقررہ وقت سے قبل ہی ووٹ ڈالنے کی سہولت استعمال کریں۔  باراک اوباما نے کہا ہے کہ چارنومبر کو واشنگٹن میں نئی تبدیلی کا سورج طلوع ہوگا، صدر بش اورمک کین جلد ماضی کی داستان بن جائیں گے۔ فلوریڈا کے مرکزی شہر اورلینڈو میں انتخابی ریلی سے باراک اوباما اور سابق خاتون اول ہلیری کلنٹن نے خطاب کیا۔ باراک اوباما نے کہا کہ جان مک کین منفی مہم چلارہے ہیں اور اوچھے سیاسی ہتھکنڈے استعمال کررہے ہیں۔ اوباما نے کہا کہ ڈیموکریٹس کی فتح کے ساتھ امریکہ میں تبدیلیوں کی جانب پیش رفت ہوگی اور واشنگٹن میں تبدیلی کا نیا سورج طلوع ہوگا۔  ہلیری کلنٹن نے کہا کہ ریپبلیکنز کی ناکام پالیسیوں کی وجہ سے امریکہ مالی بحران کا شکار ہوا اورمزید چار سال ریپبلیکنز کی ناکام پالیسیوں کا رسک نہیں لیا جاسکتا۔ ان کا کہنا تھا کہ ڈیموکریٹس امریکی معیشت کو پھر سے مضبوط کریں گے اور لوگوں کو روز گار فراہم کیا جائے گا۔ انہوں نے کہا کہ جان مک کین کی صدارت جارج بش کی پالیسیوں کا تسلسل ہوگی۔  ڈیموکریٹس کی اس ریلی میں آٹھ ہزارافراد شریک ہوئے۔ رائے عامہ کے جائزوں کے مطابق باراک اوباما کو اپنے حریف مک کین پرگیارہ پوائنٹس کی برتری حاصل ہے۔ اوباما نے اپنی دادی کی عیادت کے لیے انتخابی مہم ایک روز کے لیے معطل کردی ہے۔  امریکا میں صدارتی انتخاب کے لئے ایبسینٹی ووٹنگ شروع ہوگئی ہےاور امریکی رائے دہندگان انتخابات سے پہلے ہی حق رائے دہی استعمال کرنے میں خاصے پرجوش نظر آرہے ہیں۔,امریکہ میں صدارتی انتخابات چار نومبر کو ہوں گے، حکومت نے ووٹروں کی آسانی کے لئے ایبسینٹی ووٹنگ پروگرام کے تحت صدارتی انتخاب سے پہلے ہی ووٹ ڈالنے کا حق دے دیا ہے لیکن انتخابی نتائج چار نومبر سے پہلے جاری نہیں کئے جائیں گے
حالیہ انتخابی جائزوں سے معلوم ہوتا ہے کہ ڈیموکریٹک پارٹی کے امیدوار جو بائیڈن رواں سال کی صدارتی دوڑ میں صدر ڈونلڈ ٹرمپ سے بہت آگے ہیں۔ وہ نہ صرف قومی سطح پر بلکہ سخت ٹکر والی ریاستوں میں بھی سبقت حاصل کیے ہوئے ہیں۔ ڈیموکریٹک پارٹی کو ریکارڈ توڑ انتخابی فنڈز جمع کرنے کی وجہ سے ایک بڑا مالی فائدہ بھی ہے۔ اس کا یہ مطلب بھی ہے کہ وہ آخری مرحلے میں اپنے انتخابی پیغامات کے ساتھ میڈیا پر چھائے رہیں گے۔ پانچ وجوہات ہیں جو اس بات کی نشاندہی کرتی ہیں کہ ڈونلڈ ٹرمپ دوبارہ صدر کے عہدے کا حلف اٹھا سکتے ہیں۔ ڈونلڈ ٹرمپ نے وعدہ کیا تھا کہ اور بھی بہت سے انکشافات کیے جائیں گے۔ اگر یہ صرف شروعات ہے تو پھر نائب صدر رہتے ہوئے بائیڈن پر غلط کام کرنے کے الزامات لگانا اور اس بارے میں ٹھوس ثبوت پیش کرنا ایک بڑی بات ہو سکتی ہے۔ ڈیموکریٹک پارٹی کی جانب سے جو بائیڈن کو صدارتی امیدوار منتخب کیے جانے کے بعد سے انتخابی جائزے انھیں ٹرمپ سے آگے دکھا رہے ہیں۔ یہاں تک کہ سخت مقابلے والی ریاستوں میں بھی بائیڈن ہی آگے نظر آ رہے ہیں۔ وہیں پولنگ بوتھ یا عملہ کم ہونے کی وجہ سے ووٹنگ کرانا مشکل ہو سکتا ہے۔ ایسی صورتحال میں یہ ممکن ہے کہ بہت سارے لوگ جنھیں انتخابی سروے میں ممکنہ ووٹر سمجھا جارہا تھا وہ ووٹ ڈالنے میں دلچسپی کا مظاہرہ ہی نہ کریں۔ انتخابی سروے سے ظاہر ہوتا ہے کہ ٹرمپ کا جارحانہ اور دخل اندازی کرنے والا طریقہ مضافاتی علاقوں میں رہنے والی خواتین کو پسند نہیں آیا تھا اور ان علاقوں کی خواتین کے ووٹ کو اہم سمجھا جاتا ہے۔ اگرچہ انتخابی سروے بائیڈن کو آگے دکھا رہے ہیں لیکن بہت ساری ریاستیں ایسی ہیں جن میں ڈونلڈ ٹرمپ آگے بڑھ سکتے ہیں۔ ایسی صورتحال میں الیکٹورل کالج ان کے حق میں کام کر سکتا ہے۔ ایسے امکانات بھی ہیں جن میں ٹرمپ اور بائیڈن دونوں انتخابی کالج کے 269 ووٹ حاصل کر سکتے ہیں۔ مساوی ووٹ ملنے کی صورت میں ایوان نمائندگان میں ریاستوں کا وفد فیصلہ کرے گا۔ خیال کیا جاتا ہے کہ اس صورتحال میں اکثریت ٹرمپ کے حق میں جا سکتی ہے۔ جو بائیڈن اب تک نظم و ضبط کے ساتھ اپنی انتخابی مہم چلا رہے ہیں۔ اب چاہے یہ انتخابی مہم اسی طرح سے تیار کی گئی تھی یا کورونا وائرس کی وجہ سے پیدا ہونے والے حالات کی وجہ سے ایسی رہی ہے۔ لیکن  اب بائیڈن کی انتخابی مہم تیز تر ہونے والی ہے۔ ایسی صورتحال میں غلط بیانی کا خطرہ بھی بڑھ جاتا ہے جس کا خمیازہ انھیں انتخابات میں بھگتنا پڑ سکتا ہے۔ اسی کے ساتھ ساتھ یہ امکان بھی موجود ہے کہ انتخابی مہم کی تھکاوٹ جو بائیڈن پر حاوی ہو نے سے ان کی عمر کے تعلق سے تشویش پیدا ہو سکتی ہے اور اگر ایسا ہوتا ہے تو ڈونلڈ ٹرمپ کے لیے فتح کی راہ کھل سکتی ہے۔,حالیہ انتخابی جائزوں سے معلوم ہوتا ہے کہ ڈیموکریٹک پارٹی کے امیدوار جو بائیڈن رواں سال کی صدارتی دوڑ میں صدر ڈونلڈ ٹرمپ سے بہت آگے ہیں۔ وہ سخت مقابلے والی ریاستوں میں بھی سبقت حاصل کیے ہوئے ہیں۔
خانہ جنگی اور غربت کے باعث افریقہ اور مشرق وسطیٰ کے لاکھوں پناہ گزینوں نے یورپ پہنچنے کے لیے دو سال قبل بلقان روٹ یعنی شمال مغربی يونان سے گزرنے والا راستہ اختیار کیا تھا۔ ماضی میں  مہاجرین کی ایک بڑی تعداد بوسنیا کے پہاڑی علاقوں سے گریز کرتی ہوئی سیربیا کے ذریعے یورپی یونین کے رکن ملکوں میں داخل ہو رہی تھی۔ تاہم مارچ 2016 سے اس روٹ کے بند ہونے کے بعد سے مہاجرین ایک مرتبہ پھر البانیا اور مونٹی نیگرو کے راستے سے بوسنیا کا متبادل راستہ اختیار کر رہے ہیں۔ اسی حوالے سے بوسنیا کے وزیر برائے سکیورٹی دراگان میکٹک نے صورتحال مزید خراب ہونے کا اعتراف کرتے ہوئے کہا کہ یونان اور بوسنیا کے درمیان پچاس ہزار سے زائد مہاجرین موجود ہیں اور يہ مغربی یورپ پہچنے کے لیے بوسنیا کا راستہ اختیار کر سکتے ہيں۔ واضح رہے یورپی یونین کے رکن ملک کروشیا کی سرحد ایک ہزار کلومیٹر پر مشتمل ہے۔ اس طویل سرحد پر سرائیوو کے صرف دو ہزار سرحدی پولیس اہلکار تعینات ہیں۔,آج کل مہاجرین بوسنیا کے راستے بلقان خطے کے ممالک سے گزرنے والے ايک نئے روٹ کے ذریعے مغربی یورپ میں داخل ہو رہے ہیں۔ 2015ء ميں مہاجرین کے بحران کے عروج پر دس لاکھ سے زائد پناہ گزين يورپ پہنچے تھے۔
 ان آرٹسٹوں نے اب احتجاج کرتے ہوئے دھمکی دی ہے کہ اگر صوبائی حکومت نے ان کے مسائل کے حل کے لئے اقدامات نہ اٹھائے تو وہ وزیراعظم عمران خان کی رہائش گاہ کے سامنے احتجاجی کیمپ لگائیں گے۔ خیبر پختونخوا حکومت نے ثقافت سے وابستہ افراد کی حالت زار دیکھتے ہوئے ان کے لئے ’’ثقافت کے زندہ امین‘‘ کے نام سے ایک سکیم متعارف کروائی تھی اور اس کے تحت اہل فنکاروں کو ماہانہ وظیفہ دینے کا پروگرام شروع کیا گیا تھا۔  محکمہ ثقافت کو اس اعزازیہ کے حصول کے لیے صوبہ بھر سے پچیس سو سے زیادہ درخواستیں موصول ہوئیں جبکہ جانچ پڑتال کے بعد ان میں سے پانچ سو کو ماہانہ مالی وظیفہ دینے کا مستحق قرار دیا گیا تھا۔  ان فنکاروں کا ماہانہ تیس ہزار روپے اعزازیہ مقرر کیا گیا، اور سرکاری خزانے سے ماہانہ ڈیڑھ کروڑ روپے ان کے لیے مختص تھے۔ تاہم گزشتہ چھ ماہ سے یہ اعزازیہ بند کر دیا گیا ہے، جس پر صوبہ بھر سے تعلق رکھنے والے ریڈیو اناؤنسر، ٹی وی و اسٹیج اداکار، گلوگار، ادیب،شاعر، لکھاری اور پرڈیوسرز سراپا احتجاج ہیں۔ خیبر پختونخوا میں دہشت گردی اور اس کے خلاف جنگ کے دوران باالخصوص فن سے وابستہ افراد کو نشانہ بنایا گیا جبکہ  متعدد فنکاروں کو جان سے مارنے کی دھمکیاں دی گئیں۔ بہت سے فنکار ہمیشہ ہمیشہ کے لیے اپنے فن سے علیحدگی اختیار کر چکے ہیں۔,پاکستانی صوبہ خیبر پختونخوا کے سینکڑوں اداکار، فنکار اور ثقافت سے وابستہ دیگر شخصیات حکومتی رویے کے خلاف سراپا احتجاج ہیں۔ ثقافتی سرگرمیاں بند ہونے کی وجہ سے فن و ثقافت سے وابستہ یہ افراد بے روزگاری کا سامنا کر رہے ہیں۔
 ماہرین کا کہنا ہے کہ زمین پر جتنا رقبہ اس وقت کاشتکاری کے لیے درکار ہے، وہ پہلے ہی زیر کاشت ہے، یعنی اس رقبے میں اضافہ عملاﹰ ممکن نہیں ہے۔ دوسرے لفظوں میں یہ زرعی رقبہ آئندہ اس طرح کم ہو جائے گا کہ مجموعی زرعی پیداوار کم نہیں ہو گی۔ اس طرح جدید طرز زراعت اور پیداوار میں اضافے کے نتیجے میں مجموعی زرعی رقبے کے بعض حصوں پر کاشت ترک کر دی جائے گی۔ یوں عالمی سطح پر اس وقت جو زیر کاشت رقبہ دوبارہ فطرت کا حصہ بن جائے گا، وہ یورپی ملک فرانس کے رقبے کے ڈھائی گنا کے برابر ہو گا۔ زمین پر کاشتکاری کے رقبے کی اس موجودہ لیکن انتہائی حد کو ماہرین نے Peak Farmland کا نام دیا ہے۔  کچھ عرصہ قبل اقوام متحدہ کی ایک رپورٹ میں بتایا گیا تھا کہ میدانی علاقوں میں زیرکاشت رقبے میں بتدریج کمی واقع ہو رہی ہے اور رواں صدی کے وسط تک یہ رقبہ دس فیصد کم ہو جائے گا۔ اقوام متحدہ کی رپورٹ میں یہ واضح کیا گیا تھا کہ زمین پر افزائش پاتی غربت اور اشیائے خوراک کی قیمتوں میں مسلسل اضافے کے خلاف اور غریب ملکوں میں بھوک میں کمی کے لیے اقوام عالم کو اپنی توجہ بہت مرکوز کرتے ہوئے عملی کوششیں کرنا ہوں گی کیونکہ زمین پر انسانی آبادی پہلے ہی سات ارب سے تجاوز کر چکی ہے۔,بین الاقوامی زرعی ماہرین کی ایک تازہ رپورٹ میں بتایا گیا ہے کہ چٹیل میدانوں میں کاشکاری کا عمل مسلسل کم ہو رہا ہے اور اگلی تین چار دہائیوں میں فرانس کے رقبے کے ڈھائی گنا کے برابر زرعی علاقہ دوبارہ فطرت کا حصہ بن جائے گا۔
صدارتی انتخابات میں اپنی کامیابی کے بعد ڈونلڈ ٹرمپ نے اپنی پہلی پریس کانفرنس میں امریکی ٹی وی چینل سی این این کے ایک رپورٹر پر ’فیک نیوز‘ یا جعلی خبریں نشر کرنے کی تہمت لگائی تھی۔ اور اسی رپورٹر نے پہلی مرتبہ ٹرمپ کی کامیابی کو مشہور برطانوی ادیب جارج اوروَیل کے کلاسیکی ناول ’’1984‘‘ سے جوڑا تھا اور یہ ناول دیکھتے ہی دیکھتے ایمیزون کی سب سے زیادہ فروخت ہونے والی کتابوں کی فہرست میں پہلی پوزیشن پر آ گیا۔ اس پریس کانفرنس میں ٹرمپ کے ترجمان شین سپائسر نے کہا کہ کسی بھی صدر کی حلف برداری کی تقریب میں عوام کی اتنی بڑی تعداد نہیں آئی، جتنی ٹرمپ کے لیے آئی۔ جب اس بات پر تنقید ہوئی اور متعدد حوالوں سے اس بیان کو غلط ثابت کیا گیا تو ٹرمپ کی میڈیا ترجمان نے ایک بیان میں کہا کہ شین سپائسر ’جھوٹ‘ نہیں بول رہے تھے بلکہ محض ’متبادل حقائق‘ بیان کر رہے تھے۔ تاہم ’’1984‘‘ وہ واحد ناول نہیں ہے، جس کی مدد سے امریکی عوام ٹرمپ کی کامیابی کو سمجھنے کی کوشش کر رہے ہیں۔ سب سے زیادہ فروخت ہونے والی ایک سو کتابوں میں اچانک 1930ء کے عشرے میں شائع ہونے والے دیگر کلاسیکی ناول بھی شامل ہو گئے ہیں، جیسے کہ جارج سِنکلیئر کا ’اِٹ کانٹ ہیپن ہیئر‘، آلڈس ہکسلے کا ’بریو نیو ورلڈ‘ یا پھر حانا آرینٹ کا ’دی اوریجنز آف ٹوٹیلی ٹیرین ازم‘۔,امریکا میں ہو کیا رہا ہے؟ امریکی عوام ہی نہیں بلکہ پوری دُنیا کے لیے صدارتی انتخابات میں ڈونلڈ ٹرمپ کی کامیابی ناقابلِ فہم ہے۔ آئیے اس کامیابی کو ادب و فن اور ثقافتی تاریخ کی روشنی میں سجھنے کی کوشش کرتے ہیں۔
اقوام متحدہ کے ادارہ برائے مہاجرین نے کہا ہے کہ تیونس کے ساتھ لیبیا کی سرحد پر صورتحال شدت اختیار کر گئی ہے جبکہ بیس فروری سے اب تک ایک لاکھ کے قریب افراد نقل مکانی کر چکے ہیں۔  اقوام متحدہ میں تعینات امریکی سفیر سوسن رائس کا کہنا ہے کہ واشنگٹن انتظامیہ فوجی کارروائی کے حوالے سے نیٹو ممالک کے ساتھ بات چیت کر رہی ہے۔ تاہم فرانس نے کہا ہے کہ معمر قذافی کو اقتدار سے ہٹانے سے زیادہ توجہ لیبیا کے عوام کی مدد پر دی جانی چاہیے۔ فرانسیسی حکومت نے طبی عملے اور سازوسامان کے ساتھ دو طیارے لیبیا کے شہر بن غازی روانہ کیے ہیں۔  تجزیہ کاروں نے لیبیا کے خلاف بین الاقوامی سطح پر عسکری کارروائی کی تجویز پر ملے جلے ردِ عمل کا اظہار کیا ہے۔ روئٹرز کے مطابق شمالی افریقہ کے اسلام پسندوں میں اثرورسوخ رکھنے والے الجزائر کے جلاوطن رہنما عبداللہ انس نے کہا ہے کہ مغرب کی جانب سے لیبیا کے باغیوں کی عسکری مدد ایک غلطی ہو گی اور اس کا فائدہ قذافی اور دہشت گرد تنظیم القاعدہ کو پہنچے گا۔  سوسن رائس نے معمر قذافی کو ’وہمی‘ اور ’نااہل‘ بھی قرار دیا ہے۔ ذرائع ابلاغ کو دیے گئے قذافی کے حالیہ انٹرویو کے ردعمل میں سوسن رائس نے کہا کہ قذافی حقیقت سے آنکھیں چرا رہے ہیں اور یہ بات سوالوں پر ان کے ہنسنے سے ظاہر ہوتی ہے جبکہ وہ اپنے لوگوں کو قتل بھی کر رہے ہیں۔,لیبیا کے رہنما معمر قذافی نے ملک کی مغربی سرحد کے ساتھ اپنی افواج تعینات کر دی ہیں۔ کہا جا رہا ہے کہ یہ پیش قدمی امریکہ کی جانب سے بحری بیڑے اور فضائی فوج لیبیا کی جانب روانہ کرنے کے اعلان کے ردِعمل کے طور پر کی گئی ہے۔
ڈی بوائر نے ستمبر 2006ء میں ماحولیاتی تبدیلیوں کے حوالے سے اقوام متحدہ کے ایگزیکٹیو سیکرٹری کے طور پر اپنا عہدہ سنھبالا تھا اور انہوں نے اس حوالے سے ایک عالمی پالیسی کی تشکیل کے لئے چار برس تک انتھک کوشش کی۔ ڈی بوائر کا استعفیٰ یکم جولائی سے مؤثر ہوگا۔ ڈی بوائر نے ستمبر 2006ء میں ماحولیاتی تبدیلیوں کے حوالے سے اقوام متحدہ کے ایگزیکٹیو سیکرٹری کے طور پر اپنا عہدہ سنھبالا تھا ڈی بوائر کے استعفیٰ کا یہ اعلان عالمی ماحولیاتی تبدیلیوں کے حوالے سے کوپن ہیگن میں ہونے والی عالمی کانفرنس کے محض دو ماہ سامنے آیا ہے۔ اس کانفرنس سے قبل ماحولیاتی تبدیلیوں پر قابو پانے کے لئے قابل عمل حل تک پہنچنے کے لئے دو برس تک کوششیں کی گئی تھیں، لہذا تمام دنیا کو امید تھی کہ کیوٹو پروٹول کی مدت ختم ہونے کے بعد گرین ہاؤس گیسوں میں کمی کے لئے کوئی متفقہ معاہدہ طے پاجائے گا۔ مگر ایسا ممکن نہ ہوسکا جو تحفظ ماحولیات کے لئے کام کرنے والی دیگر تنظیموں کے علاوہ ڈی بوائر کے لئے بھی انتہائی تکلیف دہ تھا۔ برطانیہ میں قائم انٹرنیشنل انسٹیٹیوٹ فار انوائرمنٹ اینڈ ڈیویلپمنٹ IIED کے موسمیاتی تبدیلیوں سے متعلق پروگرام کے سربراہ سلیم الحق کا کہنا ہے کہ ایوو ڈی بوائر کے استعفیٰ کی وجہ شاید کوپن ہیگن کانفرنس کی ناکامی کی وجہ سے پیدا ہونے والی مایوسی ہی ہے۔ سلیم الحق کے مطابق یہ ناکامی اقوام متحدہ کی طرف سے ماحولیاتی تبدیلیوں کے حوالے سے پالیسی سازی کی کوششوں کے لئے دھچکے سے کم نہیں ہے۔ ,اقوام متحدہ کے اہم ترین عہدیدار ایوو ڈی بوائر نے نے گزشتہ روز اپنے عہدے سے استعفیٰ دے دیا۔ اپنے بیان میں ڈی بوئیر نے کہا ہے کہ اکثر ممالک طے شدہ وقت کے دوران متفقہ طور پر کوپن ہیگن معاہدے میں ناکام ہوچکے ہیں۔
اطلاعات کے مطابق شمالی وزیرستان کے علاقے شوال میں ایک گاڑی اور ایک گھر پر چار میزائل داغے گئے، جس کے نتیجے میں 20 افراد ہلاک ہوئے۔ اس سے قبل جنوبی وزیرستان کے علاقے بیرمل میں ایک گاڑی کو نشانہ بنایا گیا، جس میں آٹھ افراد ہلاک ہونے کی اطلاعات ہیں ۔ ایک اور حملے میں میران شاہ سے 80 کلومیٹر کے فاصلے پر افغان سرحد کے قریب واقع گوریک نامی علاقے میں ایک گھر کو نشانہ بنایا گیا ،جس میں دس افراد ہلاک اور متعدد زخمی ہوئے ہیں ۔ اطلاعات کے مطابق مرنے والوں کی تعداد میں اضافے کا خدشہ ہے۔ ڈرون حملوں کے خلاف پاکستان نے کئی بار احتجاج بھی کیا ہے تاہم پاکستان اور امریکہ کے تعلقات میں کشیدگی کے بعد ان حملوں میں اضافہ دیکھنے میں آیا ہے۔ پاکستان کی تمام سیاسی جماعتیں ان حملوں کی مخالفت کرتیں ہیں ۔ ان حملوں کو بند کروانے کے لیے دو مرتبہ منتخب اسمبلی متفقہ قرارداد بھی پاس کر چکی ہے۔  اگر عالمی تعاون نہ ہوتو پاکستان اتنی طویل اور دشوار گزار پہاڑیوں پر لمبے عرصے تک فوج رکھنا برداشت نہیں کرسکتا، جو رقم امریکہ نے روک دی وہ پہلے سے حکومت فوج پر خرچ کرچکی ہے، حقیقت یہ ہے کہ افغانستان میں تعینات عالمی فوج کے برابر فوج پاکستان نے سرحدوں پر تعینات کررکھی ہے۔ اگر یہ فورسز ہٹائی گئیں تو امریکی اور اتحادی افواج کی مشکلات میں مزید اضافہ ہوسکتا ہے۔,جنوبی اور شمالی وزیرستان میں گزشتہ 24 گھنٹوں کے دوران مبینہ امریکی جاسوس طیاروں کے میزائل حملوں کے نتیجے میں اب تک مرنے والوں کی تعداد کم از کم اڑتالیس ہو چکی ہے جبکہ درجنوں افراد زخمی ہیں۔
فلپائن میں کورونا وائرس کے باعث ایک شخص کی ہلاکت کی تصدیق ہوئی ہے جو چین سے باہر اب تک کی پہلی ہلاکت ہے۔ عالمی ادارہ صحت نے واضح کیا ہے کہ یہ شخص فلپائن آنے سے قبل اس وائرس سے متاثر ہو چکا تھا۔ فلپائن کے محکمہ صحت کے جانب سے جاری کردہ اعلامیے کے مطابق اس شخص کو فلپائن کے دارالحکومت منیلا کے ایک ہسپتال میں شدید نمونیا کی شکایت پر داخل کیا گیا تھا۔  عالمی ادارہ صحت کے فلپائن میں موجود نمائندہ ربندرا ابیاسنگھے نے کہا کہ ’یہ چین سے باہر اس وائرس کے باعث ہونے والی پہلی ہلاکت ہے۔‘ اس شخص کی ہلاکت کی تصدیق سے کچھ دیر قبل ہی فلپائن نے چین سے آنے والے غیر ملکی افراد کے ملک میں داخلے پر پابندی عائد کر دی تھی۔ تیزی سے پھیلنے والے کورونا وائرس پر قابو پانے کے لیے دنیا بھر میں کئی ممالک نے چین سے آنے والے افراد کے لیے اپنی سرحدیں بند کر دی ہیں۔ امریکہ اور آسٹریلیا نے کہا ہے کہ وہ اُن تمام غیرملکیوں کے داخلے پر پابندی لگائیں گے جو حال ہی میں چین میں موجود تھے۔ خیال رہے کہ یہ وائرس دسمبر میں پہلی مرتبہ چین میں پایا گیا تھا۔   جمعے کو عالمی ادارہ صحت کے سربراہ نے کہا کہ ’سفری پابندیاں فائدے سے زیادہ نقصان پہنچا سکتی ہیں۔ معلومات شیئر کرنے کے عمل اور ادویات کی فراہمی میں مداخلت معیشت کو نقصان پہنچ سکتا ہے۔‘ عالمی ادارہ صحت نے سرحدوں پر سکریننگ کی تجویز دی ہے اور ساتھ ہی تنبیہ بھی کی ہے کہ سرحدوں کو بند کرنے سے وائرس کے پھیلاؤ میں اضافہ ہو گا کیونکہ لوگ غیر سرکاری طور پر کئی ممالک میں داخل ہوتے رہتے ہیں۔ ہانگ کانگ کے ہسپتالوں میں کام کرنے والے افراد نے چین کے ساتھ سرحد مکمل طور پر بند رکھنے کا مطالبہ کیا ہے اور ایسا نہ ہونے کی صورت میں سوموار سے ہڑتال پر جانے کے لیے ووٹ دیا ہے۔ ہانگ کانگ حکومت نے عالمی ادارہ صحت کی تجاویز کے پیشِ نظر ایسا کرنے سے منع کر دیا ہے۔ نئے وائرس سے ہونے والی ہلاکتیں سنہ 2003 میں دو درجن ممالک میں پھیلنے والے سارس وائرس سے کم ہیں جس کی وجہ سے حکام کا خیال ہے کہ نیا وائرس اتنا مہلک نہیں ہے۔ یونیورسٹی آف ہانگ کانگ کے تخمینے کے مطابق کیسز کی کُل تعداد سرکاری اعداد و شمار سے کئی گنا زیادہ ہو سکتی ہے۔ ماہرین کا کہنا ہے کہ وائرس کے پھیلنے کے مرکز ووہان میں 75 ہزار سے زائد لوگ وائرس کا شکار ہوئے ہیں۔  ہانگ کانگ کے ہسپتالوں میں کام کرنے والے افراد نے چین کے ساتھ سرحد مکمل طور پر بند رکھنے کا مطالبہ کیا ہے اور ایسا نہ ہونے کی صورت میں سوموار سے ہڑتال پر جانے کے لیے ووٹ دیا ہے دوسری جانب چین نے یورپی یونین سے کہا ہے کہ وہ ممبر ممالک سے ادویات کی فراہمی آسان بنانے کے لیے اقدامات کرے۔,فلپائن میں کورونا وائرس کے باعث ایک شخص کی ہلاکت کی تصدیق ہوئی جو فلپائن آنے سے قبل اس وائرس سے متاثر ہو چکا تھا۔ دوسری جانب متعدد ممالک کی جانب سے چین سے آنے والے افراد پر پابندی عائد کرنے پر عالمی ادارہ صحت نے کہا ہے کہ سفری پابندیاں فائدے سے زیادہ نقصان پہنچا سکتی ہیں۔
 دوسری جانب پاکستانی محکمہ موسمیات نے رواں ہفتے مزید طوفان بادوباراں کی پیشن گوئی بھی کی ہے۔ این ڈی ایم کے مطابق اتوار کی شام آنے والے شدید طونان بادوباراں نے کے پی کے کے صوبائی دارالحکومت پشاور سمیت چار سدہ اور نوشہر ہ کے اضلاع میں تباہی مچائی۔  پاکستانی وزیراعظم نواز شریف جو اس وقت سرکاری دورے پر برطانیہ میں موجود ہیں نے این ڈی ایم اے کو ہدایت کی ہے کہ وہ کے پی کے کے طوفان سے متاثرہ اضلاع میں امدادی سرگرمیوں میں تیزی لائے۔  اسی دوران اسلام آباد میں قائم محکمہ موسمیات (پی ایم ڈی) نے آنے والے دنوں میں غیر متوازن موسمی حالات کی وجہ سے رواں ہفتے کےوسط اور مئی کے پہلے ہفتے میں مزید طوفان بادوباراں کی پیشن گوئی کی ہے۔ محکمہ موسمیات کے ڈپٹی ڈائریکٹر جنرل علیم الحسن کے مطابق آئندہ دس روز میں دو مزید موسمی نظام ملک کے بالائی علاقوں میں داخل ہوں گے۔ ان کی وجہ سے صوبہ خیبرپختوانخواہ کے بالائی علاقوں بشمول پشاور ،مالاکنڈ ،مردان اور ہزارہ ڈویژن سمیت شمالی پنجاب ،اسلام آباد ،راولپنڈی،سرگودھا ڈویژن اور کشمیر میں آئندہ دس دن کے دوران کہیں کہیں بارش اور طوفان بادوباراں آنے کی توقع ہے۔  انہوں نے کہا کہ ایسی اطلاعات درست نہیں کہ محکمہ موسمیات نے طوفان بادوباراں کی پیشگی اطلاع کے پی کے کی صوبائی حکومت کو نہیں دی تھی ۔انہوں نے کہا کہ محکمہ موسمیات نے پشاور میں طوفان بادوباراں سے دو روز قبل وہاں گرج چمک کے ساتھ بارش کی پیشن گوئی کی تھی۔  محکمہ موسمیات کے مطابق اس سے قبل ایسی شدید نوعیت کی موسمی کیفیات کی وجہ سے مارچ 2001 ء اور مارچ 2011 ء میں بھی طوفان بادوباراں آچکے ہیں۔,پاکستان میں قدرتی آفات سے نمٹنے کے قومی ادارے (این ڈی ایم اے) کے مطابق صوبہ خیبر پختونخوا کے طوفان بادوباراں سے متاثرہ اضلاع میں ہلاکتوں کی تعداد سینتالیس ہوگئی ہے۔
اس کے علاوہ یمن میں حکومت مخالف مظاہرین کی نئی ہلاکتوں اور شام سے نئے مظاہروں کی رپورٹیں بھی ملی ہیں۔ اتوار اور پیر کی درمیانی شب مغربی ملکوں کے جنگی طیاروں کی طرف سے لیبیا کے دارالحکومت طرابلس میں معمر قذافی کے زیر استعمال ایک رہائشی کمپاؤنڈ کے ایک حصے پر کیے جانے والے تازہ کروز میزائل حملوں کے بعد عرب لیگ نے آج اپنے اس موقف کا اعادہ کیا کہ یہ تنظیم لیبیا کی فضائی حدود میں نو فلائی زون کے قیام کی حامی ہے۔ لیبیا میں قذافی انتظامیہ اور اس کے عہدیدار ابھی تک امریکہ، برطانیہ اور فرانس کی طرف سے کیے جانے والے اِن فضائی حملوں کو ’بربریت، جارحیت اور مغربی ملکوں کے رویے میں تضادات‘ کا نام دے کر اُن کی شدید مذمت کر رہے ہیں لیکن اسی دوران عرب لیگ کے سیکرٹری جنرل امر موسیٰ نے آج پیر کو مصری دارالحکومت قاہرہ میں کہا کہ وہ اور ان کی تنظیم سلامتی کونسل کی لیبیا سے متعلق قرارداد نمبر 1973 کی مکمل حمایت کرتے ہیں۔ اس موقع پر امر موسیٰ نے یہ بھی کہا کہ انہوں نے انہی فضائی حملوں سے متعلق کل اتوار کے روز جو بیان دیا تھا، اس کا سیاق و سباق کے حوالے سے غلط مطلب لیا گیا تھا۔ اپنے اس بیان میں عرب لیگ کے سیکرٹری جنرل نے لیبیا پر فضائی حملوں کو سلامتی کونسل کی طرف سے متعلقہ قرارداد کی منظوری کی صورت میں عالمی برادری کو دیے گئے اختیارات سے تجاوز کا نام دیا تھا۔,عرب لیگ نے پیر کے روز لیبیا پر مغربی ملکوں کے فضائی حملوں کی حمایت کرتے ہوئے کہا کہ وہ لیبیا میں نو فلائی زون کو یقینی بنانے کی کوششوں کی حمایت کرتی ہے۔
سنہ 1935 میں جرمنی کی نازی پارٹی اور ہولوکاسٹ کے ایک اہم معمار ہینرخ ہیملر نے پانچ اراکین پر مشتمل سائنسدانوں کی ایک ٹیم تبت بھیجی تاکہ آریائی نسل کی ابتدا کے بارے میں پتہ لگایا جا سکے۔ مصنف ویبھو پرندارے نے اس سفر کی داستان تحریر کی ہے۔ جرمنی کے سربراہ ہٹلر کا ماننا تھا کہ آریان نسل کے لوگ 1500 برس قبل شمال کی جانب سے انڈیا میں داخل ہوئے اور اس نسل کے لوگوں نے مقامی لوگوں کے ساتھ ملنے جلنے کا ’گناہ‘ کیا اور اپنی  ان تمام صفات کو کھو دیا جنھوں نے انھیں زمین پر دوسرے تمام لوگوں سے نسلی طور پر برتر بنا دیا تھا۔ سنہ 1935 میں ہیملر نے پانچ جرمن باشندوں پر مشتمل ایک ٹیم تیار کی تاکہ یہ پتا لگایا جا سکے کہ اٹلانٹس سے لوگ کہاں گئے اور اس عظیم نسل کے نشانات کہاں اب بھی باقی ہیں اور انھیں دریافت کیا جا سکتا ہے۔ ان میں ایک 28 برس کے ماہر حیاتیات ارنسٹ شیفر تھے جو اس سے پہلے بھی دو بار انڈیا اور چین کی تبت سرحد پر جا چکے تھے۔ ان کا کام تبت کے لوگوں کی کھوپڑیوں اور چہرے کے خدوخال کی پیمائش کرنا اور ماسک بنانا تھا تاکہ اس خطے میں نورڈک نسل کے تناسب، ابتدا، اہمیت اور ترقی کے بارے میں مواد جمع کیا جا سکے۔ سنہ 1935 میں ہیملر نے پانچ جرمن باشندوں پر مشتمل ایک ٹیم تیار کی تاکہ پتہ لگایا جا سکے کہ اٹلانٹس سے لوگ کہاں گئے انڈیا میں برطانوی حکام اس سفر سے آگاہ تھے اور انھوں نے سمجھا کہ یہ جاسوس ہیں۔ انھوں نے ابتدا میں اس ٹیم کو انڈیا سے گزرنے نہیں دیا اور اس وقت کے اخبار ’ٹائمز آف انڈیا‘ جو برطانیہ کی زیر ملکیت تھا، نے سرخی لگائی گئی کہ ’نازی کی خفیہ پولیس کا ایجنٹ انڈیا میں۔‘ لیکن آخر کار نازی ٹیم جیت گئی اور سال کے آخر تک یہ ٹیم اپنے خچروں اور سامان پر سواستیکا پرچم باندھے تبت میں داخل ہو گئی۔ لیکن تبت کے بدھ مت یہ نہیں جانتے تھے کہ نازی افراد ہندوؤں کی طرح بدھ مت کو بھی ایک ایسا مذہب سمجھتے تھے جنھوں نے تبت آنے والی آریائی نسل کو کمزور کیا اور اس کے نتیجے میں ان کی روح اور طاقت ختم ہو گئی تھی۔ لیکن جیسے ہی یہ ظاہر ہوا کہ شیفر اور دیگر لوگ اپنی حقیقی ’تحقیق‘ کے لیے یہاں زیادہ وقت گزار سکتے ہیں تاکہ حیاتیات اور بشریات جیسے شعبوں میں سائنسی تحقیقات کر سکیں، اس مہم کو جرمنی نے اچانک اگست 1939 میں روک دیا۔ اس کی وجہ تھی دوسری جنگ عظیم جنگ۔ شیفر تبت سے لائے اپنے زیادہ تر ’خزانے‘ کو سالزبرگ کے ایک قلعے میں لے گئے جہاں انھوں نے جنگ کے دوران قیام کیا لیکن سنہ 1945 میں جب اتحادی افواج نے یہاں چھاپہ مارا تو بہت سی تصاویر اور مواد تباہ ہو گیا۔,سنہ 1935 میں جرمنی کی نازی پارٹی اور ہولوکاسٹ کے ایک اہم معمار ہینرچ ہیملر نے پانچ اراکین پر مشتمل ایک ٹیم تبت بھیجی تاکہ آریائی نسل کی ابتدا کے بارے میں پتہ لگایا جا سکے۔
 دارالحکومت اسلام آباد کی ایک اعلیٰ تعلیم یافتہ کاروباری خاتون نے روئٹرز سے باتیں کرتے ہوئے اپنے غم و غصے کا اظہار کچھ یوں کیا:’’ہمیں امریکا سے عدم استحکام اور تشدد کے سوا کچھ نہیں ملا۔‘‘ اِس خاتون کی طرح زیادہ تر پاکستانی یہی سمجھتے ہیں کہ گزرے تین عشروں میں امریکا سے پاکستان کو یہی کچھ ملا ہے۔  ملیحہ لودھی، جو ماضی میں واشنگٹن میں پاکستان کی سفیر رہ چکی ہیں، کہتی ہیں:’’دونوں ملکوں کے تعلقات خراب تر ہوتے جا رہے ہیں اور دونوں ملکوں کی رائے عامہ کے خیالات ایک دوسرے کے لیے ایک آئینہ ہیں، جس میں دونوں ایک دوسرے کو تقریباً ایک دشمن کے طور پر دیکھ رہے ہیں۔ پاکستان میں امریکا مخالف جذبات کی بڑی وجہ یہ ہے کہ افغانستان میں امریکا کی سرکردگی میں دَس سال سے زیادہ عرصے سے جاری فوجی مداخلت کے نتیجے میں پاکستان کو عدم استحکام ملا ہے۔ عام خیال یہ ہے کہ امریکی پالیسیوں کے باعث خطے کو اور بالخصوص پاکستان کو نقصان ہی پہنچ رہا ہے۔‘‘  پاکستانی حکام اور عوام کا مؤقف ہے کہ پاکستان نے ’دہشت گردی کے خلاف جنگ‘ میں بہت قربانیاں دی ہیں اور ہزارہا پاکستانی فوجی اور شہری مارے جا چکے ہیں لیکن جوب میں امریکا کی جانب سے پاکستان کو صرف تنقید اور بد اعتمادی ہی ملی ہے۔ واشنگٹن حکومت کو گلہ ہے کہ پاکستانی حکام مخلص نہیں ہیں جبکہ طالبان کو ختم کرنے کے لیے اُنہیں ہر قسم کی معلومات فوری طور پر امریکا کو فراہم کرنی چاہییں۔ مختصر یہ کہ شکوک و شبہات دونوں جانب موجود ہیں۔,خبر رساں ادارے روئٹرز نے اپنے ایک جائزے میں لکھا ہے کہ اگرچہ امریکا معاشی مشکلات کے شکار جنوبی ایشیائی ملک پاکستان کو اربوں ڈالر کی امداد دے رہا ہے لیکن اس ملک کی رائے عامہ امریکا کو ایک ناقابلِ اعتبار حلیف گردانتی ہے۔
لیکن تبلیسی کے ریستورانوں میں کھائے جانے والے کئی ایک کھانوں کی طرح خِنکلی بھی اس شہر کی اپنی سوغات نہیں ہے۔ اگر آپ یہ جاننا چاہیں کہ خِنکلی تبلیسی میں کہاں سے آئی تو پھر آپ کو جارجیا کی قومی داستانوں کو پڑھنا ہوگا۔ 19 ویں صدی کے روسی شاعر الیگزینڈر پُشکن نے جارجیا کے کھانوں کی تعریف میں کہا تھا کہ 'جارجیا کا ہر کھانا اپنی جگہ ایک نظم ہے' اور آج اگر آپ ماسکو یا سینٹ پیٹرزبرگ میں کسی سے پوچھیں کہ کیا کھانا چاہیے تو وہ جارجیا اور روس کے درمیان جاری دشمنی کے باوجود جارجیا کے پکوان کھانے کا مشورہ دیں گے۔  گاچی چِلاڈزے کہتی ہے کہ 'اگر آپ یہ کہیں کہ روایتی خِنکلی جارجیا کی نہیں ہے تو یہ لوگ آپ کو مار ڈالیں گے۔ مگر ان ڈمپلنگز کے بارے میں ہم سب جانتے ہیں کہ اس کا گوشت، گندھا ہوا آٹا اور اس کے گوشت کی ترکیب سب یہاں چین سے آیا۔' گوشت اور گندھا ہوا آٹا پہلے نصف چاند کی شکل میں بنتا تھا جو کہ ایک آسانی سے کھائی جانے والی پیسٹی کی طرح کا ہوتا تھا۔ وہ کہتی ہیں کہ پہاڑوں میں اسے گول شکل دے دی گئی جو کہ سورج سے ملتی تھی، کیونکہ وہ لوگ اگرچہ عیسائی تھے، وہ اس وقت بھی سورج کی عبادت کرتے تھے اور 'بورجگلی' کی علامت رکھتے تھے (جو کہ سورج کی علامت ہے اور جارجیا کے سکّوں اور کرنسی نوٹوں پر دیکھا جا سکتا ہے)۔ اس سے یہ ظاہر ہوتا ہے کہ منگول مقامی پکوانوں کا بھی اس طرح خیال رکھتے تھے تاکہ مقامی لوگوں کا احترام بھی برقرار رہے۔ وہ کہتی ہیں کہ سویّوں کے ایک پکوان کو دہی اور لہسن کی چٹنی کے ساتھ ترکوں کے لیے اپنا لیا، لیکن چین میں اس میں ادرک، سنگترے کے چھلکوں اور سویا چٹنی کا اضافہ کردیا۔ گاچی چِلاڈزے کہتی ہے کہ پکوان تیار کرنے والے باورچیوں کی نئی نسل اب اس خیال سے ہم آہنگ ہو رہی ہے کہ جارجیا کے کھانوں کی تراکیب کا مطلب صرف یہ نہیں ہے کہ روایتی کھانوں کے مزے محفوظ کیے جائیں، جن کی مہارت کا کل مقصد یہ ہوتا ہے کہ ان پسندیدہ پکوانوں کی لذت کو مشکل ادوار میں بھی قائم رکھا جا سکے۔  اُنھوں نے ہنستے ہوئے کہا کہ 'یہ اب مجھ سے بھی آگے بڑھ رہے ہیں اور میں اب اپنے ملک (کی ثقافت) کی دشمن نہیں سمجھی جاتی۔ اب یہ امتزاج ایک جدید اصطلاح کے طور پر لیا جا رہا ہے، لیکن جارجیا کے پکوان کی ترکیبیں کئی صدیوں سے امتزاج ہی سے بنتی آ رہی ہیں۔',تبلیسی کے ریستورانوں میں کھائے جانے والے کئی ایک کھانوں کی طرح خِنکلی بھی جارجیا کی اپنی سوغات نہیں اور اگر آپ یہ جاننا چاہیں کہ یہ کہاں سے آئی تو پھر آپ کو جارجیا کی قومی داستانوں کو پڑھنا ہو گا۔
 لتھوینیا جیسے چھوٹے سے ملک کے لیے یہ ایک بہت بڑی ذمہ داری ہے۔ لتھوینیا کی آبادی کا ایک بڑا حصہ ملک چھوڑ چکا ہے۔ اب صرف تین ملین افراد یہاں رہتے ہیں اور یہ تعداد جرمن دارالحکومت برلن سے بھی کم ہے۔ گزشتہ دس برسوں سے لتھوینیا یورپی یونین کا رکن ہے لیکن یورو زون میں شامل نہیں ہے۔ وہاں ابھی بھی لیتاس کرنسی استعمال کی جاتی ہے۔  ان چھ ماہ کے دوران لتھوینیا کی مرکزی توجہ توانائی کے شعبے کے ساتھ ساتھ بحیرہ بالٹک کے علاقے کی ترقی اور یورپی سرحدوں کی نگرانی پر مرکوز رہے گی۔ لتھوینیا مشرقی یورپ کے ممالک جیسے کہ یوکرائن، جورجیا، آرمینیا اور بیلا روس کے ساتھ قریبی تعاون قائم کرنے کی بھی کوشش کرے گا۔ اس تناظر میں نومبر کے آخر میں لتھوینیا کی حکومت ایک مشرقی پارٹنر شپ سربراہی اجلاس بھی منقعد کرا رہی ہے۔ ماہرین کہتے ہیں کہ یہ اجلاس اسی صورت میں کامیاب ہو گا جب اس میں یوکرائن کے ساتھ شراکت کا معاہدہ طے پا جائے۔  لتھوینیا کی صدر Dalia Grybauskaitė کو ابھی حال ہی میں ان کی کارکردگی کی وجہ سے کارل پرائز دیا گیا ہے۔ وہ سفارت کاری کے ذریعے مسائل کو حل کرنے کو فوقیت دیتی ہیں۔ ڈوئچے ویلے سے باتیں کرتے ہوئے ان کا کہنا تھا، ’’اگر یورپ نے ان ممالک پر توجہ نہ دی، جمہوریت اور انسانی حقوق کے لیے اور زیادہ کام نہ کیا تو یہ ممالک بھی کچھ نہیں کریں گے۔ ہمیں ان کی مدد کرنی ہے‘‘۔ انہوں نے مزید کہا کہ یورپ کو ان ممالک پر توجہ مرکوز رکھنی ہے چاہے اس کے لیے اسے کتنے ہی صبر کا مظاہرہ نہ کرنا پڑے۔,یکم جولائی سے اگلے چھ ماہ کے لیے یورپی یونین کی سربراہی لتھوینیا کے ہاتھوں میں چلی گئی ہے۔ پہلی مرتبہ بحیرہ بالٹک کی اس چھوٹی سی ریاست کے حصے میں یہ ذمہ داری آئی ہے۔ بڑے بڑے مسائل لتھوینیا کا انتظار کر رہے ہیں۔
ڈونلڈ ٹرمپ نے کہا ہے کہ امريکا ميں ٹِک ٹاک پر پابندی عائد کی جا رہی ہے۔ امريکی صدر نے اکتيس جولائی کی رات رياست فلوريڈا سے واپسی پر ايئر فورس ون طيارے پر يہ بيان ديا۔ ٹرمپ نے مزيد کہا کہ وہ صدارتی حکم نامہ جاری کرتے ہوئے اس فيصلے کو عملی جامہ پہنائيں گے۔ ان کے بقول چينی ايپ پر پابندی سے متعلق اس حکم نامے پر دستخط يکم اگست کو ممکن ہيں۔ امريکی صدر ڈونلڈ ٹرمپ کی جانب سے ٹِک ٹاک پر پابندی سے متعلق فيصلہ ايک ايسے وقت پر سامنے آيا ہے امريکی ذرائع ابلاغ ميں ايسی خبريں گردش کر رہی ہيں کہ چند امريکی کمپنياں اس کمپنی کو خريدنے ميں دلچسپی رکھتی ہيں۔ دا نيو يارک ٹائمز اور فوکس بزنس نے جمعے کو رپورٹس شائع کيں جن کے مطابق امريکی کمپنی مائیکروسافٹ ٹِک ٹاک خريدنے ميں دلچسپی رکھتی ہے اور اس ضمن ميں بات چيت جاری ہے۔ ٹِک ٹاک کے حوالے سے شکوک و شبہات چينی کمپنيوں کے حوالے سے پائے جانے والے تحفظات کے عکاس ہيں۔ قومی سلامتی سے متعلق محکمے کئی چينی کمپنيوں کو سلامتی کے لحاظ سے خطرہ تصور کرتے ہيں اور پچھلے چند ماہ ميں ہواوے اور زيڈ ٹی ای کے حوالے سے بھی تحفظات سامنے آ چکے ہيں۔ ابھی حال ہی ميں بھارت نے بھی چين ک ساتھ کشيدگی کے تناظر ميں ٹِک ٹاک پر پابندی عائد کر دی تھی۔,امريکی صدر ڈونلڈ ٹرمپ نے کہا ہے کہ وہ ٹِک ٹاک پر يکم اگست سے پابندی عائد کر سکتے ہيں۔ چينی ويڈيو ايپليکيشن ٹِک ٹاک کے حوالے سے سنسرشپ اور سلامتی سے متعلق تحفظات اس فيصلے کی وجہ بنے۔
دو روز قبل پاکستان کے صوبہ خیبر پختونخوا کے شہر پشاور میں دھماکے میں ہلاک ہونے والے افراد کے گھروں میں لوگ افسوس کے لیے آ رہے ہیں، لیکن محمد علی کے مطابق لوگ تعزیت کر رہے ہیں لیکن درد ایسے محسوس ہو رہا ہے جیسے بازو کٹ چکا ہو۔ پشاور کے کوہاٹی گیٹ کے سامنے سڑک پر پڑے جنازوں میں سے ایک کے قریب محمد علی بیٹھے مسلسل روئے جا رہے تھے۔ ان کے ہلاک ہونے والے بھائی تحسین ان سے عمر میں قریب تین سال بڑے تھے۔ تحسین سوگواران میں دو بیٹے اور حاملہ اہلیہ چھوڑ گئے۔ محمد علی نے بتایا کہ ’بھائی نے کہا کہ دو بجے میں مسجد سے نکلوں گا تو اس کے بعد فون کال کرنا نماز کے دوران مجھے ہرگز فون نہیں کرنا اور اگر ارجنٹ کام ہے تو ابھی بتا دو اگر نہیں تو کل نماز کے بعد بات کریں گے یہ کہتے ہوئے محمد علی زور زور سے رونے لگا اور کہا کہ انھیں معلوم نہیں تھا کہ نماز کے بعد پھر کیسے ملاقات ہو گی۔‘ ہلاک ہونے والے متعدد افراد کی نماز جنازہ سنیچر کے روز پڑھائی گئی اور شہر کے مختلف علاقوں میں فاتحہ خوانی کی جاتی رہی۔ خیال رہے پشاور کے مشہور قصہ خوانی بازار کی گلی کوچہ رسالدار میں نمازِ جمعہ کے وقت خود کش دھماکے میں 62 افراد ہلاک ہوئے ہیں جبکہ بڑی تعداد میں لوگ زخمی ہوئے ہیں۔  دوسری جانب ہلاک ہونے والے دیگر شہروں کے افراد کی میتیں اپنے آبائی علاقوں میں پہنچا دی گئی ہیں۔ ان میں پاڑہ چنار اور ٹل کے علاقے کے افراد زیادہ تھے۔ امام مسجد کا تعلق ڈیرہ اسماعیل خان سے بتایا گیا ہے۔ پشاور سے تعلق رکھنے والے افراد کی تدفین ادھر آبائی قبرستانوں میں کی گئی ہے۔   اس دھماکے میں ہلاک اور زخمی ہونے والے افراد کے گھرانوں میں غم چھایا ہوا ہے۔ انھی میں ایک محمد جمیل سپاہی ہیں۔ اس حملے کا شاید پہلا نشانہ پولیس اہلکار محمد جمیل تھے جنھیں حملہ آور نے فائرنگ کرکے ہلاک کر دیا تھا۔ محمد جمیل کے چھوٹے بھائی نے بتایا کہ اس واقعہ سے دو روز پہلے محمد جمیل کی بیٹی پیدا ہوئی ہے اور محمد جمیل نے ساری رات ہسپتال میں گزاری تھی۔ وقعوعہ کے روز بھائی صبح سویرے ڈیوٹی پر چلے گئے تھے اور ان سے بات نہیں ہو سکی تھی۔ جمیل کے بھائی خلیل نے بتایا کہ دوران ڈیوٹی کوئی گیارہ بجے کے لگ بھگ بھائی نے فون کیا تھا اور باتیں کر رہے تھے۔ بھائی نے کہا کہ صبح تم سے ملے بغیر ڈیوٹی پر چلا گیا تھا اس لیے تمھیں فون کر رہا ہوں لیکن پھر دوپہر ایک بجے کے بعد فون آیا کہ جمیل بھی ان افراد میں شامل ہے جو خود کش حملہ آور کا نشانہ بنے ہیں۔ ,دو روز قبل پاکستان کے صوبہ خیبر پختونخوا کے شہر پشاور میں دھماکے میں ہلاک ہونے والے افراد کے گھروں میں لوگ افسوس کے لیے آ رہے ہیں، لیکن محمد علی کے مطابق لوگ تعزیت کر رہے ہیں لیکن درد ایسے محسوس ہو رہا ہے جیسے بازو کٹ چکا ہو۔
انھیں یاد ہے کہ گذشتہ رات دو بجے کے لگ بھگ شروع ہونے والا پولیس کا آپریشن اگلے روز دن دو بجے تک جاری رہا تھا۔ اس دوران کچھ وقت کے لیے پاکستان عوامی تحریک کے قائدین اور پولیس کے درمیان مذاکرات بھی ہوئے لیکن اس کے بعد پولیس کی کارروائی دوبارہ شروع ہو گئی۔  ماڈل ٹاؤن میں ہونے والے اس واقعے کے بعد اس وقت کے وزیرِاعلیٰ پنجاب شہباز شریف اور ان کی جماعت پاکستان مسلم لیگ ن کی حکومت کو سخت دباؤ کا سامنا کرنا پڑا تھا۔ صوبائی حکومت نے واقعہ کی جوڈیشل انکوائری کا حکم دیا تھا۔  تاہم پاکستان عوامی تحریک کے سربراہ ڈاکٹر طاہرالقادری نے شہباز شریف اور اس وقت کے پاکستان کے وزیرِاعظم نواز شریف سمیت پنجاب پولیس کے سینیئر افسران کے خلاف قتل کے مقدمات درج کرنے کا مطالبہ کیا تھا۔  اگلے برس ایک مرتبہ پھر ڈاکٹر طاہرالقادری نے ’نظام کے خلاف انقلابی مارچ‘ کرنے کا اعلان کیا تھا تاہم اس سے ایک ہفتہ قبل ہی ماڈل ٹاؤن کا واقعہ پیش آیا۔ سانحہ ماڈل ٹاؤن کے فوراً بعد پاکستان عوامی تحریک کے سربراہ ڈاکٹر طاہر القادری اس وقت کے وزیرِاعظم، چند وفاقی وزرا، وزیرِاعلٰی پنجاب شہباز شریف، وزیرِ قانون رانا ثنا اللہ سمیت دیگر کئی اعلٰی پولیس افسران کے خلاف قتل کی دفعات کے تحت مقدمہ درج کروانا چاہتے تھے تاہم ایسا نہیں ہوا۔  مشترکہ تحقیقاتی ٹیم نے اپنی تحقیقات کے بعد جو رپورٹ دی اس میں پاکستان عوامی تحریک کے بھی چند افراد کو واقعہ کا ذمہ دار ٹھہرایا گیا جبکہ کئی پولیس افسران اور اہلکار بھی اس کے ذمہ دار ٹھہرے۔  پی اے ٹی ایک مرتبہ کوشش کر چکی تھی کہ نواز شریف، شہباز شریف اور دیگر کے خلاف ایف آئی آر درج ہو لیکن لاہور ہائی کورٹ نے یہ استدعا مسترد کر دی تھی تاہم بعدازاں عدالت کے کہنے پر سابق آئی جی پولیس مشتاق سکھیرا سمیت سو سے زائد پولیس افسران اور اہلکاروں کے خلاف مقدمہ درج ہوا تھا۔  اس دھرنے کو ختم کرنے کی شرائط میں ایک شرط سانحہ ماڈل ٹاؤن کا نیا مقدمہ تھا جو درج کیا گیا تھا۔ اس ایف آئی آر کے نتیجے میں بھی ایک مشترکہ تحقیقاتی ٹیم بنی جس نے سنہ 2015 میں اپنی رپورٹ میں اس وقت کے وزیرِاعلٰی اور وزیرِ قانون کو بری الذمہ قرار دیا تھا۔ پاکستان عوامی تحریک کے سربراہ ڈاکٹر طاہرالقادری نے حال ہی میں سانحہ ماڈل ٹاؤن کی ساتویں برسی پر آڈیو لنک پر لاہور میں پریس کانفرنس کرتے ہوئے کہا کہ نئی جے آئی ٹی نے دو سو سے زائد افراد کے انٹرویو قلمبند کیے تھے اور پہلی مرتبہ پی اے ٹی کے کارکنان کو بھی بیان دینے کا موقع دیا گیا تھا۔ اس جے آئی ٹی نے سابق وزیرِاعظم نواز شریف اور سابق وزیرِاعلٰی پنجاب شہباز شریف سمیت کئی سیاسی شخصیات کے بیانات بھی قلمبند کیے تھے تاہم لاہور ہائی کورٹ میں ایک پولیس اہلکار کی درخواست پر نئی جے آئی ٹی کو کام کرنے سے روک دیا گیا تھا۔ ,سانحہ ماڈل ٹاؤن کے بعد پاکستان عوامی تحریک کے سربراہ ڈاکٹر طاہرالقادری نے شہباز شریف اور اس وقت کے پاکستان کے وزیرِاعظم نواز شریف سمیت پنجاب پولیس کے سینیئر افسران کے خلاف قتل کے مقدمات درج کرنے کا مطالبہ کیا تھا۔
 خبررساں ادارے روئٹرز نے بھارتی حکام کے حوالے سے بتایا ہے کہ ہریانہ کے متاثرہ علاقوں میں سکیورٹی فورسز کی بھاری نفری تعینات کر دی گئی ہے تاکہ روزمرہ زندگی معمول پر لائی جا سکے۔ تاہم جاٹ برادری کی طرف سے مظاہروں اور اہم سڑکوں کو بلاک کرنے کی وجہ سے اب اس تنازعے کے اثرات دارالحکومت نئی دہلی تک پہنچنا شروع ہو چکے ہیں۔  بیس ملین سے زائد آبادی والے شہر نئی دہلی میں متعدد فیکٹریاں بند کر دی گئی ہیں جب کہ پیر کے دن متعدد علاقوں کے اسکولوں کو بھی بند کر دینے کی ہدایات جاری کر دی گئی ہیں۔  اتوار کی صبح نائب چیف منسٹر منیش سوسڈیا نے ایک ٹوئیٹ میں کہا، ’’اب پانی دستیاب نہیں ہے۔ کوئی امید نہیں کہ پانی کی سپلائی بحال ہو جائے گی۔‘‘ حکومت کی کوشش ہے کہ پانی کے اس بحران کو شدید ہونے سے بچایا جائے۔ اس لیے ہسپتالوں اور دیگر اہم مقامات پر پانی کی سپلائی کو ممکن بنانے کے لیے فوری کوششیں شروع ہو چکی ہیں۔  ریاستی حکومت کی طرف سے بتایا گیا ہے کہ اتوار کے دن ہریانہ کے متاثر علاقوں میں نو ہزار سے زائد سکیورٹی اہلکار تعینات کیے جا چکے ہیں، جو وہاں کی صورت حال کو معمول پر لانے کی کوششوں میں ہیں۔  بتایا گیا ہے کہ مظاہرین کی طرف سے کھڑی کردہ متعدد رکاوٹوں کو ہٹا دیا گیا ہے جب کہ نئی دہلی کو جانے والی اہم شاہراہ کو بھی کھول دیا گیا ہے۔ حکام کے مطابق نئی دہلی کو پانی کی سپلائی کی بحالی کی ہر ممکن کوشش کی جا رہی ہے۔,بھارتی ریاست ہریانہ میں جاٹ برادری کے پرتشدد مظاہروں کے نتیجے میں ہلاک ہونے والوں کی تعداد دس ہو گئی ہے جب کہ اس تنازعے کی وجہ سے اتوار کے دن نئی دہلی میں پانی کی سپلائی بھی بری طرح متاثر ہو گئی ہے۔
’بنیادی طور پر ہمیں زندگی میں ایک اصول بنا لینا چاہیے۔ اگر کسی چیز کو صفائی کی ضرورت نہیں تو اسے صاف نہ کیا جائے۔‘ سٹیلا مکارٹنی کے بقول ’اصول یہ ہے کہ آپ میل یا گندگی کو خشک ہونے دیں تا کہ اسے برش سے صاف کیا جاسکے۔‘ مکارٹنی نے کپڑے نہ دھونے کا یہ مشورہ پہلی مرتبہ نہیں دیا۔ بلکہ انھوں نے کئی بار کہا ہے کہ کپڑوں کی لمبی زندگی کے لیے واشنگ مشین کا استعمال ترک کر دینا چاہیے۔ ان کے مطابق اس سے ماحول بھی متاثر ہوتا ہے۔  پلاسٹک سوپ فاؤنڈیشن نامی ادارے سے تعلق رکھنے والی کارکن لورا ڈیاز سینچز بھی اس بات سے متفق ہیں کیونکہ ان کے مطابق روزمرہ کے کپڑوں میں مصنوعی مواد، جیسے پولیسٹر اور ایکریلک، زیادہ ہوتا ہے۔  ان کے مطابق کپڑے دھوتے وقت مشین کا درجہ حرارت کم رکھتے ہوئے کپڑے دھونے والے پاؤڈر کی بجائے مائع ڈٹرجنٹ استعمال کرنا چاہیے۔  لیکن بات صرف مائیکروفائبرز سے پیدا ہونے والی ماحولیاتی آلودگی تک محدود نہیں۔ کپڑے دھونے سے ان کی زندگی کم ہو جاتی ہے جس کا مطلب یہ ہے کہ آپ جلد ہی ایسے کپڑے پھینک کر نئے کپڑے خرید لیں گے۔ لندن کی یونیورسٹی آف ویسٹ منسٹر میں فیشن ڈیزائننگ کورس کے سربراہ اینڈریو گرووز نے بی بی سی نیوز کو بتایا کہ واشنگ مشین میں لگنے والی رگڑ سے ہی داغ دُھلتے ہیں لیکن اسی وجہ سے کپڑوں کی شکل اور رنگ خراب ہو جاتا ہے۔ ان کا مزید کہنا تھا کہ یہ بات مہنگے اور روزمرہ دونوں قسم کے کپڑوں پر لاگو ہوتی ہے۔ ان کے مطابق آپ جتنی احتیاط برتیں گے آپ کے کپڑے اتنا ہی لمبا عرصہ چلیں گے۔  یہ بات خواتین کے زیرِ جاموں پر سچ ثابت ہوتی ہے۔ مکارٹنی نے آبزرور سے بات کرتے ہوئے کہا کہ وہ ’روزانہ انگیا تبدیل نہیں کرتیں‘۔  ان کے مطابق واشنگ مشین سے نازک کپڑے خراب ہو جاتے ہیں۔ ’اس سے تاریں باہر نکل آتی ہیں، رنگ پھیکے پڑ جاتے ہیں اور شکل بگڑ سکتی ہے۔‘ نائومی ڈی ہان کے مطابق اگر آپ کو پھر بھی کپڑے دھونے کی ضرورت محسوس ہوتی ہے تو ’کپڑے پھٹنے کا خیال رکھیں، لانجری بیگ استعمال کریں، زیادہ گرم پانی میں مت دھویں،  دھونے کے بعد ان کی شکل ٹھیک کرلیں اور سُکھانے کے لیے کپڑے  لٹکا دیں یا ہموار سطح کا استعمال کریں۔‘ مگر سب سے اہم بات یہ ہے کہ کبھی بھی کپڑے دھونے کے بعد انھیں خشک کرنے والی مشین یا ڈرایئر میں مت سُکھائیں۔  ماحولیاتی تبدیلی سے متعلق مہم ’لو یور کلودز‘ یا ’اپنے کپڑوں سے پیار کریں‘ کی سربراہ سارہ کلیٹن کہتی ہیں کہ جینز دھونے کے بجائے اسے پہننے کے بعد ہوا لگوا لیں۔ ’اگر جینز پر کوئی داغ لگا ہوا ہے تو صرف اس داغ کو پانی سے صاف کرلیں اور پوری جینز کو نہ دھوئیں۔‘,معروف فیشن ڈیزائنر سٹیلا مکارٹنی کے مطابق کپڑے میلے ہو جائیں تو انھیں دھونے کی ضرورت نہیں بلکہ ان کا میل اور ان پر لگی گندگی خشک ہونے کے بعد برش سے صاف کی جا سکتی ہے۔
 ایکسپو 2012 جنوبی کوریا کے ساحلی شہر ژیوسو (Yeosu) میں منظم کی جا رہی ہے۔ اس شہر میں جنوبی کوریا کی اہم بندرگاہوں کے ساتھ ساتھ صنعتی عمارات بھی ہیں اور قومی بحری پارک بھی۔ اس عالمی نمائش میں دکھایا جائے گا کہ بحری سائنس اور ٹیکنالوجی میں 21 ویں صدی کی کامیابیاں کیا ہیں۔ اِس نمائش کو اِس کے ماحولیاتی موضوع کی وجہ سے ’گرین ایکسپو‘ بھی کہا جا رہا ہے۔  سمندر ہماری دھرتی کا دل اور پھیپھڑے ہیں کیونکہ یہ زمین پر استعمال ہونے والا چالیس فیصد تازہ پانی پیدا کرنے کے ساتھ ساتھ اُس آکسیجن کا بھی 75 فیصد پیدا کرتے ہیں، جس میں ہم سانس لیتے ہیں۔ اقوام متحدہ کا کہنا ہے کہ چونکہ کرہء ارض کا ستر فیصد حصہ سمندروں سے ڈھکا ہوا ہے، اس لیے انسانوں کی زندگیاں سمندروں سے بہت قریبی طور پر جڑی ہوئی ہیں۔ اقوام متحدہ کے اندازوں کے مطابق دُنیا کے ساٹھ فیصد اہم بحری ماحولیاتی نظام یا تو تباہ ہو چکے ہیں یا اُن پر حد سے کہیں زیادہ دباؤ ہے۔ ژیوسو میں دوسرا سب سے بڑا پیولین اقوام متحدہ کا ہی ہو گا۔ سب سے بڑا پیولین میزبان جنوبی کوریا کا ہو گا۔,بارہ مئی سے جنوبی کوریا میں عالمی نمائش ایکسپو 2012 شروع ہو رہی ہے، جس میں اس بار دنیا کے گوناگوں خطرات کے شکار سمندروں کی حفاظت کو موضوع بنایا گیا ہے۔
 السیستانی کے علاوہ عالمی امدادی اداروں اور انسانی حقوق کی تنظیموں کی طرف سے بھی فلوجہ کی واپسی کے لیے پیر 23 مئی سے شروع کیے جانے والی فوجی کارروائی میں احتیاط سے کام لینے کی ضرورت پر زور دیا گیا ہے۔ فلوجہ وہ پہلا عراقی شہر تھا جنوری 2014ء میں دہشت گرد تنظیم داعش کے قبضے میں چلا گیا تھا۔  دوسری طرف خبر رساں ادارے اے ایف پی نے اپنے ذرائع کے حوالے سے بتایا ہے کہ داعش فلوجہ کے باسیوں کو شہر سے نکلنے نہیں دے رہی۔ ایک مقامی عراقی اہلکار اور ایک امدادی تنظیم کے مطابق ابھی تک صرف بیس خاندان ہی فلوجہ سے باہر نکل پائے ہیں۔ ایک اور اہلکار کے مطابق آج بدھ کو کوئی بھی خاندان اس شہر سے نہیں نکل سکا ہے کیونکہ عسکریت پسندوں نے شہر کے تمام خارجی راستوں کی نگرانی سخت کر دی ہے۔  فلوجہ کے ایک رہائشی نے بذریعہ انٹرنیٹ خبر رساں ادارے روئٹرز کو بتایا کہ آج بدھ 25 مئی کی صبح عراقی فورسز نے فلوجہ کے شمالی اور شمال مشرقی حصوں پر توپخانے سے بمباری کی ہے۔ فلوجہ ہسپتال کے ایک ذریعے کے مطابق چھ سویلین ہلاک جبکہ 11 دیگر زخمی ہوئے ہیں۔ اس ذریعے کے مطابق پیر کے روز سے شروع ہونے والے حملوں کے دوران اب تک کُل 35 افراد ہلاک ہو چکے ہیں جن میں سے 21 سویلین جبکہ 14 عسکریت پسند ہیں۔,عراق کے اعلیٰ ترین شیعہ مسلم مذہبی رہنما نے حکومتی فورسز سے کہا ہے کہ وہ فلوجہ کو داعش کے قبضے سے چھڑانے کے لیے فوجی کارروائی کے دوران سویلین آبادی کے تحفظ کا خاص طور پر خیال رکھیں۔
 دریں اثناء اس علاقے سے جرمن فوجی گاڑیاں نکلنا شروع ہو گئی ہیں اور فوجیوں کو اپنے ساز وسامان کے ساتھ 5000 کلو میٹر کا فضائی سفر طے کرنا ہے۔ اس کے لیے پہلے انہیں گرد آلود سڑک پر 150 کلومیٹر کی مسافت طے کرتے ہوئے مزار شریف پہنچنا ہو گا، جہاں جرمن فوج کا مرکزی اڈہ ہے۔ سکیورٹی کی وجوہات کی بناء پر مزار شریف سے فوجی قافلے کے انخلاء کی تاریخ کا اعلان نہیں کیا گیا ہے۔ فوجی قافلوں کو بکتر بند گاڑیوں اور فضائی نگرانی میں وہاں سے نکالا جائے گا۔  افغانستان سے جرمن فوجی انخلاء کے سلسلے میں مزار شریف کو اہم ترین مقام تصور کیا جاتا ہے۔ یہاں سے فوجی انخلاء کے انصرامی نوعیت کے چیلنجز کی وجہ یہ ہے کہ افغانستان سے براہ راست کوئی سمندری راستہ نہیں نکلتا ہے چناچہ تمام ساز و سامان کے انخلاء کے لیے بحری جہاز کی بجائے متبادل ٹرانسپورٹ ذرائع کا سہارا لینا ہو گا۔ حساس نوعیت کا عسکری سامان، مثال کے طور پر بھاری ٹینک مال بردار ہوائی جہازوں کے ذریعے سیدھے مشرقی جرمن شہر لائپسگ پہنچایا جائے گا۔ وفاقی جرمن فوج فضائی ٹرانسپورٹ پر آنے والے اخراجات کا تخمینہ 150 ملین یورو لگا رہی ہے۔,سکیورٹی کی وجوہات کی بناء پر مزار شریف سے فوجی قافلے کے انخلاء کی تاریخ کا اعلان نہیں کیا گیا ہے۔
مشرق وسطیٰ بدل رہا ہے۔ اسرائیل نے بہت سے ایسے عرب ممالک کے ساتھ سفارتی تعلقات استوار کر لیے ہیں جنھوں نے سنہ 1948 میں اس کے قیام کے بعد کبھی بھی اسے تسلیم نہیں کیا تھا۔ ایران کے خلاف اسرائیل کے لیے مرکزی کردار کے حامی سنی ممالک کے اتحاد کو تقویت ملی ہے۔ بہار عرب کے ایک دہائی بعد تیونس مسائل سے دوچار ہے۔ ادھر رواں سال عراق، الجیریا، لبنان میں سماجی مظاہروں نے زور پکڑا ہے۔ اس کے علاوہ لیبیا اور یمن میں بھی خانہ جنگی جاری ہے۔ ان سب کے درمیان فلسطین کا وہ سوال جو کئی دہائیوں سے مشرق وسطیٰ کی سیاست کا مرکز و محور رہا ہے کہیں پیچھے رہ گیا ہے۔ بہت سے تجزیہ کاروں کا خیال ہے کہ ’دو ملک‘ والا حل دفن کیا جا چکا ہے اور اب بہت سے ماہرین ایک ملک میں دو قومیتوں کے نظریے کو فروغ دے رہے ہیں۔ سنہ 2020 میں اسرائیلی وزیر اعظم بنیامن نیتن یاہو نے اعلان کیا کہ وہ مغربی کنارے کا ایک تہائی حصہ اسرائیل میں ضم کر دیں گے۔ وہ اس میں تاخیر کرتے رہے شاید اس لیے کہ عرب ممالک ایک کے بعد ایک اسرائیل کو تسلیم کر رہے تھے۔ اسرائیلی اخبار ہارٹز میں مبصر گیڈین لیوی نے کہا کہ اب وقت آ گیا ہے کہ ہم ایسے کسی حل کے متعلق سوچیں اور ایسی شروعات کریں جس کا کبھی تصور بھی نہیں کیا گیا کیونکہ دوسرا کوئی آپشن نہیں ہے۔ دو قومیتوں والے ملک کا خیال نیا نہیں ہے۔ سنہ 1948 میں فلسفی حنا ارینڈ نے فلسطین کی تقسیم کے بجائے یہودی، عرب اور دیگر اقلیتوں کے اتحاد کے ساتھ دو قومیتوں والے ملک کا نظریہ پیش کیا تھا۔ سنہ 2014 میں مساوی ممالک کی تجویز دی گئی تھی اور یہ امکان ظاہر کیا گیا تھا کہ دو ممالک فلسطین اور اسرائیل ایک ہی سرزمین پر موجود ہوں اور اپنے شہریوں کے لیے تقریباً ایک جیسی معاشی، دفاعی اور فلاحی پالیسیاں ہوں۔ سویڈش حکومت نے بھی اس تجویز کی حمایت کی تھی۔ اگر وہ ایسا کرتا ہے تو انتخابات میں ان کا کردار اہم ہو جائے گا۔ اور اگر وہ ایسا نہیں کرتا ہے تو اسے جمہوری ملک نہیں کہا جائے گا۔ اسرائیل بنانے والے یہودی ایک جمہوری ملک بنانا چاہتے تھے۔ بغیر حقوق یا محدود حقوق والے فلسطینیوں کے ساتھ یہ ایک نسل پرست ملک بن جائے گا جیسا کبھی جنوبی افریقہ تھا۔ سنہ 2019 میں کیے گئے رائے عامہ کے سروے سے یہ ظاہر ہوتا ہے کہ کم از کم آدھے افراد اسرائیلی اتحاد یا ریاست کے الحاق کی حمایت کرتے ہیں۔ اس میں سے 63 فیصد دائیں بازو کے ووٹر ہیں۔ لیکن زیادہ تر فلسطینیوں کو مساوی حقوق دینے کے خلاف ہیں۔ سروے کرنے والوں میں سے ایک تہائی نے یہ بھی مانا کہ ان لوگوں کو کسی اور جگہ بھیجا جانا چاہیے۔,مشرق وسطیٰ بدل رہا ہے کیونکہ اسرائیل نے بہت سارے ان عرب ممالک کے ساتھ سفارتی تعلقات استوار کر لیے ہیں جنھوں نے سنہ 1948 میں اس کے قیام کے بعد کبھی بھی اسے تسلیم نہیں کیا تھا۔
 پاکستان میں کالعدم تحریک طالبان کی جانب سے بنوں اور راولپنڈی میں دہشتگردانہ حملوں کے بعد فوج کی قبائلی علاقے شمالی وزیرستان میں شدت پسندوں کے مشتبہ ٹھکانوں پر فضائی بمباری میں کم ازکم 25 شدت پسند ہلاک ہو گئے ہیں۔  طالبان شدت پسندوں کے خلاف کارروائی کا مطالبہ کرنے والی جماعتوں میں پاکستان پیپلز پارٹی، عوامی نیشنل پارٹی اور متحدہ قومی موومنٹ شامل ہے۔حکومت کو مبینہ لاپرواہی برتنے پر تنقید کا نشانہ بناتے ہوئے ان جماعتوں کے رہنماؤں کا کہنا ہے کہ حکومت عام لوگوں اور سکیورٹی فورسز پر دہشت گردانہ حملوں کے جواب میں طالبان کے خلاف فوجی کارروائی کا حکم دے۔  تاہم تجزیہ کاروں کا کہنا ہے کہ طالبان کی جانب سے دہشتگردانہ حملوں اور فوج کی جوابی کارروائی کے بعد حکومت اور طالبان کے درمیان مذاکرات کے لیے جاری کوششیں متاثر ہوسکتی ہیں۔ بعض حلقوں کا کہنا ہے کہ موجودہ صورتحال سے اس تاثر کوبھی تقویت ملی ہےکہ طالبان سے مذاکرات کے معاملے پر فوجی اور سویلین قیادت کی سوچ یکساں نہیں ہے۔  تاہم دفاعی امور کی تجزیہ کار ماریہ سلطان کا کہنا ہےکہ فوج کی جوابی کارروائی کا طالبان کے ساتھ مذاکراتی عمل پر اثر پڑنے کا امکان کم ہے۔ انہوں نے کہا کہ ’’مذاکرات کا عمل یہ نہیں ہےکہ آپ دوسری فورسزز یا جو وسائل ہیں وہ استعمال نہیں کریں کیونکہ 93 فیصد علاقہ کلئیر کیا گیا ہے اور سات فیصد رہ گیا ہے اس کو کلئیر کر کہ وہاں سے بھی شدت پسندوں کا کنٹرول ختم کر دیں اور اس کے بعد جو لوگ رہ جائیں گے ان کے ساتھ یقینی طور پر مذاکراتی عمل جاری رکھا جائے گا‘‘۔,عسکری ذرائع کے مطابق شمالی وزیرستان میں کیے گئے حملوں میں مارے جانے والےشدت پسند فوج اور عام شہریوں پر دہشتگردانہ حملوں میں ملوث تھے۔ دوسری جانب ملکی حزب اختلاف حکومت سے طالبان کے خلاف کارروائی کا مطالبہ کر رہی ہیں۔
Witness G کے نام سے تحقیقاتی کمیشن کا سامنا کرنے والے اس افسر نے بتایا کہ خفیہ اداروں کو مارچ سن 2005ء میں یہ اطلاعات ملی تھیں کہ صدیق نامی ایک انتہاپسند یارک شائر میں رہتا ہے۔ اپنی زندگی کی تیسری دہائی گزارنے والے انتہاپسند صدیق کے بارے کہا جاتا ہے کہ اس نے سن 2001ء میں پاکستان میں دو ماہ تک عسکریت پسندی کی تربیت حاصل کی تھی۔ اس خفیہ عہدیدار کے مطابق MI5 اور یارک شائر پولیس کو ملنے والی ان ابتدائی معلومات سے یہ واضح نہ ہو سکا کہ ’صدیق‘ کے نام سے جس انتہاپسند کی شناخت کی گئی تھی، وہ محمد صدیق خان تھا۔ اس حوالے سے محمد صدیق خان کو اس لیے نہ پکڑا نہ جا سکا کہ یارک شائر پولیس اسے صدیق کے نام سے تلاش کرتی رہی جبکہ اس کا آخری نام خان تھا۔ گو کہ خفیہ رپورٹوں میں یہ بھی بتایا گیا تھا کہ صدیق کے Surnames مختلف ہیں۔ جولائی سن 2005ء میں محمد صدیق خان اور تین دیگر دہشت گردوں نے لندن میں تین انڈر گراؤنڈ ٹرینوں اور ایک بس کو نشانہ بنایا تھا۔ ان واقعات میں 52 افراد ہلاک ہوئے تھے۔ Witness G کے مطابق وہ یہ سمجھنے سے قاصر تھے کہ خفیہ ادارے نے اس خبر پر بڑا رد عمل ظاہر کیوں نہیں کیا۔ تاہم درحقیقت اس حوالے سے کسی بھی طرح کی کارروائی کے راستے میں متعدد وجوہات حائل تھیں۔ ’’اگر یہ شخص محمد صدیق خان کے نام سے شناخت کر لیا جاتا اور شامل تفتیش کر لیا جاتا، مگر میں پھر کہتا ہوں ’اگر‘، تو یہ ایک بڑا موقع تھا کہ اس منصوبے پر سے پردہ اٹھا دیا جاتا۔‘‘,برطانوی خفیہ ادارے MI5 کے چیف آف سٹاف نے اعتراف کیا ہے کہ سن 2005ء میں لندن میں ہونے والے دہشت گردانہ حملوں میں ملوث بمبار محمد صدیق خان کو ان کے ادارے نے ان حملوں سے چار ماہ قبل جزوی طور پر شناخت کر لیا تھا۔
 شہریار خان نے اس تاثر کو بھی غلط قرار دیا ہے کہ بنگلہ دیشی ٹیم کے پاکستان کا دورہ نہ کرنے میں بھارتی کرکٹ بورڈ کا ہاتھ تھا۔ سابق سیکرٹری خارجہ شہریار خان نے جو ماضی میں پاک بھارت کرکٹ ڈپلومیسی میں پیش پیش رہے ہیں، ڈوئچے ویلے کو دیے گئے انٹرویو میں کہا کہ آئی پی ایل میں پاکستانی کھلاڑیوں کو نہ کھلانے کے حوالے سے بھارت کا رویہ مایوس کن رہا ہے مگر یہ کہنا درست نہ ہوگا کہ بنگلہ دیش کے پاکستان نہ آنے میں بھارت رکاوٹ بنا۔  پاکستان کرکٹ بورڈ کے سابق چیئرمین شہر یار خان کہتے ہیں کہ پاکستان کو اس دلدل سے نکالنے کے لیے پاک بھارت کرکٹ کی بحالی ناگزیر ہے: ’’بھارت آئی سی سی میں سب سے بڑا ہیوی ویٹ بن چکا ہے۔ ہاتھی کے پاؤں میں ہی سب کا پاؤں ہوتا ہے۔ اس لیے ہمیں بھی بھارتی بورڈ کی طاقت کو سمجھنا چاہیے۔ ان کے قدموں میں گرے بغیر بھی ہم بی سی سی آئی سے اچھے باہمی تعلقات قائم کرکے بھارت کے اثر ورسوخ سے فائدہ اٹھا سکتے ہیں۔‘‘  دوسری جانب پاکستان کرکٹ بورڈ نے بنگلہ دیش کے دورہ پاکستان کے امکانات ختم ہونے کے بعد اب فوری طور پر کسی غیر ملکی ٹیم کو اپنے ہاں مدعوکرنے کا ارادہ ترک کر دیا ہے، جبکہ پیسے کی چمک سےغیر ملکی کرکٹرز کو پاکستان پریمیئر لیگ میں لانے کے حوالے سے بھی محتاط حکمت عملی اپنانے کا فیصلہ کیا گیا ہے۔,پاکستان کرکٹ بورڈ کے سابق چیئرمین شہریار خان نے ملک میں بین الاقوامی کرکٹ کی واپسی کے لیے پاک بھارت مقابلوں کی بحالی کو ضروری قراردیا ہے۔
روس کے شہر پرم میں ایک اسلحہ بردار شخص کی فائرنگ سے حکام کے مطابق کم از کم آٹھ افراد ہلاک ہو گئے ہیں۔  حملہ آور پیر کی صبح پیدل ہی کیمپس پہنچا اور فائرنگ شروع کر دی۔  طلبہ اور اساتذہ نے خود کو یونیورسٹی کی عمارت میں محصور کر لیا اور کچھ لوگوں کو کھڑکیوں سے کودتے ہوئے بھی دیکھا گیا۔  یہ واضح نہیں ہے کہ کتنے لوگ زخمی ہوئے ہیں تاہم روسی پولیس کا کہنا ہے کہ حملہ آور کو حراست میں لے لیا گیا ہے۔  روس کی سرکاری تفتیشی کمیٹی کا کہنا ہے کہ حملہ آور اسی یونیورسٹی میں زیرِ تعلیم تھا۔  یہ واقعہ پرم سٹیٹ یونیورسٹی میں پیش آیا جو دارالحکومت ماسکو سے تقریباً 1300 کلومیٹر مشرق میں واقع ہے۔  سوشل میڈیا پر گردش کرتی ویڈیوز میں طلبہ کو کیمپس کی عمارتوں کی کھڑکیوں سے اپنا سامان پھینکتے اور پھر کودتے ہوئے دیکھا جا سکتا ہے۔  طلبہ کے کھڑکیوں سے کودنے کے اس منظر کور رشیئن ٹی وی پر نشر کیا گیا تھا۔  ٭ یہ ابتدائی خبر ہے جسے مزید اپ ڈیٹ کیا جا رہا ہے۔,یہ واضح نہیں ہے کہ کتنے لوگ زخمی ہوئے ہیں تاہم روسی پولیس کا کہنا ہے کہ حملہ آور کو حراست میں لے لیا گیا ہے۔
پاکستان تحریک انصاف کے سربراہ اور شوکت خانم کینسر ہسپتال کے بانی عمران خان نے اپنے ٹوئٹر اکاؤنٹ پر لکھا،’’ ڈاکٹر روتھ فاؤ کے انتقال پر افسردہ ہوں۔ ان کے بے لوث خدمت کے جذبے کا خلا پُر کرنا بہت مشکل ہوگا۔‘‘ پاکستان پیپلز پارٹی کی رہنما شرمیلا فاروقی نے اپنی ٹوئیٹ میں لکھا کہ ڈاکٹر فاؤ کی خدمات تاریخ میں یاد رکھی جائیں گی۔ بینظیر بھٹو کی صاحبزادی آصفہ بھٹو زرداری نے لکھا، ’’ڈاکٹر روتھ فاؤ نے پاکستانی معاشرے کے سب سے کمزور طبقوں میں سے ایک کی دیکھ بھال اور مدد کی۔ ہم سب کو ان کے مشن کو آگے بڑھانا چاہیے۔‘‘ جرمن سوشل میڈیا صارفین  اور میڈیا نے بھی ڈاکٹر فاؤ کو خراج تحسین پیش کیا۔ راشدہ خان نے ڈاکٹر فاؤ کی ایک ویڈیو شیئر کرتے ہوئے لکھا کہ وہ جرمن طلبہ کے لیے ایک رول ماڈل کی حیثیت رکھتی ہیں۔ کئی صارفین پاکستانی میڈیا کی جانب سے ڈاکٹر روتھ فاؤ کے انتقال کی خبر کی بہتر کورریج نہ کرنے پر نالاں بھی دکھائی دیے۔ فیضان احمد نامی ایک صارف نے لکھا کہ ڈاکٹر فاؤ کے انتقال کے پہلے کبھی میڈیا اور سوشل میڈیا پر ان کی خدمات کا ذکر کیوں نہیں کیا گیا۔ رضا میر نامی ایک ٹوئٹر صارف کا کہنا تھا، ’’ایک طرف ڈاکٹر روتھ فاؤ ہیں اور ایک طرف عمران خان اور نواز شریف۔ میڈیا اور قوم کی ترجیحات دیکھ لیں۔‘‘ ایک صارف نے ڈاکٹر فاؤ کی خدمات کو سراہتے ہوئے لکھا، ’’کوڑھیوں کو چھونے سے لوگ مرتے نہیں، بلکہ ہمیشہ کے لیے زندہ ہو جاتے ہیں۔‘‘,کئی برس پاکستانیوں کی خدمت کرنے والی عظیم سماجی کارکن ڈاکٹر روتھ کیتھرینا مارتھا فاؤ کے انتقال پر پاکستان کے سیاسی رہنما، سماجی کارکنان اور عوام انہیں زبردست الفاظ میں خراج عقیدت پیش کر رہے ہیں۔
امریکہ کی میسوری سٹیٹ یونیورسٹی کے محققین نے ڈانس تھراپی کے حوالے سے اپنی ریسرچ کے نتائج شائع کردئے ہیں۔ اس تحقیق میں واضح کیا گیا ہے کہ ڈانس میں شرکت سے خاص طور پر بڑی عمر کے افراد کے اندر جسمانی توازن بہتر ہوتا ہے۔ توازن کی بہتری سے اُن کی چال اور پیدل چلنے کے عمل میں جو مثبت تبدیلی پیدا ہوئی وہ ریسرچر کے لئے باعث اطمینان ہے۔  ڈانس تھراپی کے نوجوانوں پر بھی مناسب اور عمدہ نتائج کا ادراک کیا جا چکا ہے۔ اس کی سب سے بڑی وجہ یہ کہ نوجوان رقص و موسیقی میں بوڑھوں کے مقابلے میں زیادہ دلچسپی لیتے ہیں۔ ڈانس تھراپی کے مثبت اثرات منشیات کے عادی افراد پر ظاہر ہوئے ہیں۔ نشے کی لت میں مبتلا افراد اگر باقاعدگی سے ڈانس تھراپی شروع کردیں تو اُن کے اندر قوت ارادی بڑھنے کے ساتھ ساتھ نظام تنفس کے بہتر ہونے سے اُن کی دماغی حالت بہتر ہوتی چلی جاتی ہے۔  اس طریقہ علاج کی ابتدائی تربیت دو ماہ پر محیط ہے اور اس دوران ڈانس کے اٹھارہ مختلف سیشن کرائے جاتے ہیں۔ مسوری سٹیٹ یونیورسٹی کے سنکلیئر نرسنگ سکول کی ریسرچر کرامپے نے سن دو ہزار آٹھ میں ایسا ہی ایک پروگرام سینٹ لویئس میں شروع کیا تھا جو کامیابی سے ہمکنار ہوا۔,بیماری میں عمومی طور پر آرام کا مشورہ دیا جاتا ہے تاہم علاج معالجے کے غیر روایتی طریقوں کے بھی بہت مثبت نتائج سامنے آئے ہیں مثلاً واٹر تھراپی، کلر تھراپی اور ڈانس تھراپی کے ذریعے بہت سے لوگ صحت یاب ہوچکے ہیں۔
 جنگلی حیات اور جنگلات کے تحفظ کے ملکی وزیر تیک بہادر تھاپا گھارتی نے نیوز ایجنسی ڈی پی اے کو بتایا کہ ٹائیگرز کی مجموعی آبادی کے حوالے سے تازہ ترین سروے سے ثابت ہو گیا ہے کہ نیپال میں ایسے جنگلی جانوروں کی مجموعی تعداد میں 63 فیصد اضافہ ہوا ہے۔  نیپال میں پچھلے تین سال کے دوران جنگلی جانوروں کے غیر قانونی شکار کو روکنے کی کوششوں میں مقامی آبادیوں کو بھی شامل کر لیا گیا ہے۔ وہاں مقامی باشندوں کو اس بات کی تربیت بھی دی جاتی ہے کہ وہ جنگلی جانوروں کا غیر قانونی شکار کرنے والے عناصر کا مقابلہ کس طرح کر سکتے ہیں۔ اس مقصد کے لیے نیپالی حکومت کو تحفظ فطرت کی کوششیں کرنے والے عالمی ادارے ورلڈ وائڈ فنڈ فار نیچر کا تعاون بھی حاصل ہے۔ یہ عالمی تنظیم نیپالی ٹائیگرز کی حفاظت کی کوششوں میں کھٹمنڈو حکومت کی مدد بھی کر رہی ہے اور ’ٹائیگر سروے‘ کے لیے متعلقہ کارکنوں کو تربیت بھی اسی ادارے کے ماہرین نے دی تھی۔  نیپال کو شیروں کی نسل کے بنگال ٹائیگر کہلانے والے ایسے جانوروں کا گھر سمجھا جاتا ہے، جو ہمالیہ کی اس ریاست کے علاوہ بھارت، بنگلہ دیش، بھوٹان، چین اور میانمار میں بھی پائے جاتے ہیں۔ قریب ایک صدی قبل ٹائیگرز کی عالمی آبادی ایک لاکھ کے قریب تھی، جو بہت کم ہو کر آج صرف 3200 کے قریب رہ گئی ہے۔ اس کی دو بڑی وجوہات ہیں: ایسے جانوروں کا تجارت کے لیے غیر قانونی شکار اور انسانوں اور ایسے ٹائیگرز کی آبادیوں کا جغرافیائی سطح پر ایک دوسرے کے قریب ہونا۔,نیپال میں حکام کی طرف سے جنگلی جانوروں کے غیر قانونی شکار کے خلاف بھرپور مہم کا نتیجہ یہ نکلا ہے کہ وہاں گزشتہ چار سال کے دوران ٹائیگرز کی آبادی میں 63 فیصد کا اضافہ ریکارڈ کیا گیا ہے۔
 خبر رساں ادارے روئٹرز کے مطابق نیویارک روانگی سے قبل بھارتی وزیراعظم من موہن سنگھ کا اپنے ایک بیان میں یہ بھی کہنا تھا، ’’میں نیویارک کے دورے کے دوران پڑوسی ممالک نیپال، پاکستان اور بنگلہ دیش کے لیڈران سے ملاقات کا خواہاں ہوں‘‘۔ توقع کی جا رہی ہے کہ یہ ملاقات دونوں جوہری طاقتوں کے درمیان کشیدگی کو کم کرنے میں مددگار ثابت ہو گی۔  پاکستان کی وزارت خارجہ نے اس ملاقات کے حوالے سے تبصرہ کرنے سے انکار کیا ہے جبکہ وزیر اعظم نواز شریف کے ایک ترجمان نے اس ملاقات کا امکان ظاہر کیا ہے۔ نواز شریف پاکستان کی معیشت میں بہتری کے لیے بھارت سے اچھے تعلقات قائم کرنا چاہتے ہیں ہیں لیکن ماہرین کا کہنا ہے کہ پاکستان کی فوج، سول حکمرانی کے ادوار میں بھی روایتی طور پر غیر ملکی اور دفاعی پالیسیوں کا تعین کرتی ہے۔  بھارت اور پاکستان 1947 ء میں برطانیہ سے آزادی کے بعد سے اب تک تین جنگیں لڑ چکے ہیں جن میں سے دو مسلمان اکثریی علاقے کشمیر کی وجہ سے لڑی گئی ہیں۔ 1989 ء سے اب تک بھارت کے زیر انتظام کشمیر میں بھارت کو بغاوت کا سامنا ہے۔ اس حوالے سے بھارت پاکستان پر الزام لگاتا ہے کہ پاکستان مجاہدین کی مدد کر رہا ہے۔ پاکستان، اس بھارتی الزام کو ہمیشہ سے مسترد کرتا رہا ہے لیکن یہ بھی ایک حقیقت ہے کہ زیادہ تر مجاہدین جو بھارت کے خلاف لڑ رہے ہیں وہ پاکستان کے زیر انتظام کشمیر سے ہی بھارت کے زیر انتظام کشمیر میں داخل ہو رہے ہیں۔,بھارتی وزیر اعظم من موہن سنگھ نے اپنے ایک بیان میں کہا ہے کہ وہ اقوام متحدہ کی جنرل اسمبلی کے اجلاس کے موقع پر اپنے پاکستانی ہم منصب نواز شریف سے ملاقات کریں گے۔
 خبر رساں ادارے اے ایف پی نے واشنگٹن سے موصولہ رپورٹوں میں بتایا ہے کہ امریکی اور برطانوی وزرائے خارجہ اس ملاقات میں شام کی خانہ جنگی اور اس خونریز تنازعے کے خاتمے کے لیے مجوزہ امن کانفرنس کے بارے میں مشاورت کریں گے۔ امریکا روس کے ساتھ مل کر جنیوا میں ایک ایسی امن کانفرنس کے انعقاد کی کوششیں کر رہا ہے، جس میں صدر بشار الاسد کی حکومت اور شامی اپوزیشن دونوں کے نمائندے شریک ہوں۔  تاہم اب تک فریقین کو مذاکرات کی میز تک لانے کی کوششیں کامیاب نہیں ہو سکی ہیں۔ اس مخصوص صورتحال میں برطانوی وزیر خارجہ ولیم ہیگ نے خبردار کیا ہے کہ باغیوں کے خلاف دمشق حکومت کی کامیابیوں کی وجہ سے شام میں قیام امن کی راہ میں نئی رکاوٹیں پیدا ہو سکتی ہیں۔  واشنگٹن میں امریکی صدر اوباما بھی آج بدھ کو اپنی نیشنل سکیورٹی ٹیم کے ساتھ اس بارے میں مشورے کر رہے ہیں کہ آیا امریکا کو شامی باغیوں کی عسکری حوالے سے مدد کرنا چاہیے۔ امریکی اسٹیٹ ڈیپارٹمنٹ کے ترجمان Jen Psaki نے میڈیا کو بریفنگ دیتے ہوئے کہا ہے کہ شام میں جاری خون خرابہ روکنے کے لیے تمام متبادل راستوں پر غور کیا جا رہا ہے۔ تاہم انہوں نے کہا کہ شام میں امریکی فوجی مداخلت کا کوئی امکان نہیں ہے۔  ادھر شام میں لبنان کی حزب اللہ ملیشیا کے ہزاروں جنگجو شامی صدر بشار الاسد کی افواج کے ساتھ مل کر باغیوں کے خلاف مسلح کارروائیوں کا سلسلہ جاری رکھے ہوئے ہیں۔ اطلاعات کے مطابق اس دوران صدر اسد کی حامی افواج کو کامیابیاں بھی حاصل ہوئی ہیں۔,امریکی وزیرخارجہ جان کیری آج بروز بدھ اپنے برطانوی ہم منصب ولیم ہیگ سے ملاقات میں شام کی صورتحال پر گفتگو کریں گے۔ دوسری طرف شام میں حکومتی افواج باغیوں کے خلاف اپنی کارروائیاں جاری رکھے ہوئے ہیں۔
عراقی دارالحکومت میں کیے گئے آج بدھ کے روز تین کار بم حملوں میں اسی سے زائد ہلاکتیں ہوئی ہیں۔ بغداد کے الصدر ضلع میںں کیے گئے ایک کار بم حملے کی ذمہ داری ’اسلامک اسٹیٹ‘ نے قبول کر لی ہے۔ (11.05.2016)  بغداد میں عسکری کمانڈ (بی۔ او۔ سی) کے ترجمان نے میڈیا کو بتایا ہے کہ حملہ آوروں کی کارروائی کے دوران اس فیکٹری میں گیس ذخیرہ کرنے والی تین تنصیبات تباہ ہو گئی۔ تاہم انہوں نے کہا کہ سکیورٹی فورسز کی جوابی کارروائی کی وجہ سے اب صورتحال قابو میں آ چکی ہے۔ داعش نے اس خونریز کارروائی کی ذمہ داری قبول کر لی ہے  داعش کی نیوز ایجنسی عماق کی طرف سے دعویٰ کیا گیا ہے کہ داعش کے جنگجوؤں نے ہی اس فیکٹری پر حملہ کیا تھا۔ یہ جہادی گروہ شام اور عراق کے وسیع تر علاقوں پر قبضہ کیے ہوئے ہے۔ عراق میں مقامی فورسز امریکی عسکری اتحاد کے ساتھ مل کر ان شدت پسندوں کے خلاف کارروائی میں بھی مصروف ہیں۔  یہ تازہ حملہ ایک ایسے وقت میں کیا گیا ہے، جب ملکی وزیر اعظم حیدر العبادی نے کہا ہے کہ یہ جنگجو ملک میں سیاسی بحران کا فائدہ اٹھا رہے ہیں۔ چودہ مئی بروز ہفتہ ہی العبادی نے کہا تھا کہ ان کی حکومت کی طرف سے اصلاحاتی عمل شروع کیے جانے کے بعد جنگجو ایسے علاقوں میں حملے کر رہے ہیں، جہاں حکومت کا کنٹرول صرف نام کا ہی ہے۔,عراق میں حکومتی سرپرستی میں قائم قدرتی گیس کی ایک فیکٹری میں بم حملوں کے نتیجے میں کم ازکم گیارہ افراد مارے گئے ہیں۔ انتہا پسند تنظیم داعش نے اس خونریز کارروائی کی ذمہ داری قبول کر لی ہے۔
 نیوز ایجنسی روئٹرز نے یہ خبر پاکستان کے مقامی میڈیا میں اٹھائیس مئی کو شائع ہونے والی رپورٹوں کے حوالے سے جاری کی ہے۔ بتایا گیا ہے کہ یہ ہدایات پاکستان الیکٹرانک میڈیا ریگولیٹری اتھارٹی (پیمرا) کی جانب سے جاری کی گئی ہیں۔  پیمرا کے مطابق اُس نے یہ قدم والدین کی جانب سے ملنے والی شکایات کی روشنی میں اٹھایا ہے اور یہ کہ اس پابندی کا اطلاق مانع حمل، برتھ کنٹرول اور خاندانی منصوبہ بندی سے متعلق تمام تر مصنوعات پر ہو گا۔  پیمرا کی جانب سے ایک بیان میں کہا گیا ہے کہ ’عام عوام اس طرح کی مصنوعات کی تفصیلات ایسے معصوم بچوں تک پہنچنے کے حوالے سے بہت فکر مند ہیں، جو ان مصنوعات کی خصوصیات اور ان کے استعمال کے حوالے سے تجسس کا شکار ہوتے ہیں‘۔  واضح رہے کہ بہبودِ آبادی کے صوبائی محکمے باقاعدگی کے ساتھ ایسے پروگرام عمل میں لاتے رہتے ہیں، جن کا مقصد لوگوں کو برتھ کنٹرول اور کم بچوں کے حامل گھرانوں کے فوائد سے آگاہ کرنا ہوتا ہے۔ پاکستان میں کنڈومز اور برتھ کنٹرول کی دیگر صورتوں کے بارے میں اشتہارات عام طور پر بہت کم نظر آتے ہیں۔  پاکستان میں کنڈومز کا استعمال ویسے ہی بہت کم ہے بلکہ گزشتہ سال اس کے استعمال کی شرح میں مزید 7.2 فیصد کی کمی ریکارڈ کی گئی۔ یہ اعداد و شمار پاکستان میں مانع حمل مصنوعات کے استعمال کے بین الاقوامی طور پر تسلیم شُدہ پیمانے سی وائی پی (کَپل ایئرز آف پروٹیکشن) کی روشنی میں پاکستانی حکومت نے جاری کیے ہیں۔,پاکستان میں ٹیلی وژن اور ریڈیو پر نشر ہونے والے مانع حمل مصنوعات کے اشتہارات پر پابندی عائد کر دی گئی ہے۔ مقامی میڈیا کے مطابق ایسا ان خدشات کے سبب کیا گیا ہے کہ اس طرح جنس کا موضوع متجسس بچوں کو متاثر کر سکتا ہے۔
متاثرہ خاتون کا کہنا ہے کہ گزشتہ برس اسی کے گاؤں کے ایک شخص نے زیادتی کے بعد اس کی ویڈیو بھی بنالی تھی۔ خاتون کے بقول اس کے بعد اس نے متعدد مرتبہ اسے اپنی جنسی ہوس کا نشانہ بنایا اور بعد میں شادی کا وعدہ کر لیا۔ تاہم جب اس نے شادی کے لیے دباو ڈالا تو وہ اسے اپنے ساتھ ایک کھیت میں لے گیا اور بندوق کی نوک پر اپنے ایک اور ساتھی کے ساتھ مل کر پھر اس کی عصمت دری کی۔ اس سال مارچ میں متاثرہ لڑکی نے پولیس میں معاملہ درج کرایا، جس کے بعد دونوں ملزمان کو گرفتار کر لیا گیا۔ تاہم بعد میں وہ ضمانت پر رہا ہو گئے۔ متاثرہ لڑکی کے گھر والوں کا کہنا ہے کہ یہ دونوں پچھلے کئی دنوں سے لڑکی کو مسلسل دھمکیاں دے رہے تھے۔ عصمت دری کا مقدمہ رائے بریلی کی عدالت میں زیر سماعت ہے۔ تفصیلات کے مطابق آج جمعرات کی صبح تقریباً پانچ بجےجب ہوس کی شکار  وہ عدالت جانے کے لیے گھر سے نکلی تو ان دونوں نے دیگر تین لوگوں کے ساتھ مل کر اسے گھیر لیا۔ لڑکی نے اپنے بیان میں کہا ہے کہ اسے لاٹھی ڈنڈوں سے مارا گیا اور چاقو کے کئی وار بھی کیے گئے۔ اس کے بعد انہوں نے اس پر پٹرول ڈال کر آگ لگا دی۔ اسے بری طرح جھلسی ہوئی حالت میں مقامی ہیلتھ سینٹر لے جایا گیا لیکن بعد میں لکھنؤ کے ایک بڑے ہسپتال میں منتقل کردیا گیا۔ جہاں ڈاکٹروں کا کہنا ہے کہ وہ تقریباً نوے فیصد جھلس گئی ہے اور اس وقت زندگی و موت کی کشمکش سے دوچار ہے۔,بھارتی شہر حیدرآباد میں ایک خاتون ڈاکٹر کو جنسی ہوس کا نشانہ بنانے کے بعد زندہ جلانے کے سانحہ سے ملک ابھی سکتے سے باہر نکل بھی نہیں پایا ہے کہ آج اتر پردیش میں ایک خاتون کو زندہ جلانے کے واقعے نے سب کو حیران کر دیا ہے۔
امریکی صدر ڈونلڈ ٹرمپ کی جانب سے یروشلم کو باقاعدہ طور پر اسرائیلی دارالحکومت تسلیم کرنے کے اعلان پر دنیا بھر میں تنقید جاری ہے۔ فلسطین کے مختلف علاقوں میں بھی مظاہروں کا سلسلہ جاری ہے۔ یورپی یونین کے خارجہ امور کی سربراہ فیڈریکا موگیرینی نے ٹرمپ کے اس اعلان پر اپنے سخت ردعمل میں کہا، ’’یہ وہ فیصلہ ہے، جو اس پورے خطے کو تاریک زمانوں سے بھی پیچھے دھکیل دے گا۔‘‘ صدر ٹرمپ کی جانب سے اس اعلان کے بعد جمعرات کو فلسطینیوں اور اسرائیلی فورسز کے درمیان جھڑپیں شروع ہو گئیں۔ اسرائیل نے مغربی کنارے میں اضافی فوجی تعینات کر دیے ہیں تاکہ کسی بھی غیرمتوقع صورت حال سے نمٹا جا سکے۔ ٹرمپ کے اس بیان پر دنیا کے قریب تمام ممالک تنقید کر رہے ہیں، تاہم اسرائیلی وزیراعظم نیتن یاہو نے صدر ٹرمپ کی تعریف کرتے ہوئے کہا ہے کہ ان کا نام یروشلم کی تاریخ میں یاد رکھا جائے گا۔ نیتن یاہو نے دیگر ممالک سے بھی استدعا کی کہ وہ صدر ٹرمپ کے پیروی کریں۔ دوسری جانب حماس کے سربراہ اسماعیل ہانیہ نے غزہ میں اپنے ایک خطاب میں ’نیا انتفادہ‘ شروع کرنے کا اعلان کیا ہے۔ اسرائیلی فوج کے مطابق گزشتہ روز غزہ سے متعدد راکٹ بھی اسرائیلی علاقوں کی جانب داغے گئے، جس کے جواب میں اسرائیلی بری اور فضائی فورسز نے غزہ کے خلاف کارروائی کی۔ بتایا گیا ہے کہ اسرائیلی لڑاکا طیاروں نے دو مقامات پر حماس کی پوزیشنوں کو نشانہ بنایا۔,امریکی صدر ڈونلڈ ٹرمپ کی جانب سے یروشلم کو اسرائیلی دارالحکومت قرار دیے جانے کے خلاف فلسطینی آج ’یوم غضب‘ منا رہے ہیں۔ 
"ہندووں کے مذہبی تہوار درگا پوجا یا دسہرہ کے دوران بنگلہ دیش میں مسلمانوں کی مقدس کتاب قرآن کو مبینہ طور پر ایک مورتی پر رکھے جانے کی ویڈیو وائرل ہونے کے بعد ملک کے مختلف مقامات پر تشدد کے واقعات پیش آئے۔ کئی مندروں کو نشانہ بنائے جانے کی خبریں ہیں۔ تشدد پر قابو پانے کے لیے پولیس کی فائرنگ میں کم ا زکم چار افراد ہلاک اور درجنوں دیگر زخمی ہوگئے۔ ان میں 15پولیس اہلکار شامل ہیں۔ بدھ کے روز ایک ویڈیو وائرل ہوگیا جس میں درگا پوجا کے ایک منڈپ میں دیگر ہندوں دیوی دیوتاوں کی مورتیوں کے درمیان موجود ہنومان دیوتا کے گھٹنے پر مسلمانوں کی مقدس کتاب قرآن کو رکھا ہوا دیکھا جا سکتا ہے۔ بنگلہ دیش کی سرکاری خبر رساں ایجنسی یو این بی کے مطابق شیخ حسینہ نے اپنے ایک بیان میں کہا،”کیومیلا (میں تشدد کے) واقعات کی تفصیلی انکوائری کرائی جارہی ہے۔ کسی کو بخشا نہیں جائے گا۔ خواہ اس کا تعلق کسی بھی مذہب سے ہو۔ انہیں تلاش کیا جائے گا اور سخت سزا دی جائے گی۔"" بنگلہ دیش کی وزیر اعظم نے ہندو برادری کو درگا پوجا کی مبارک باد بھی دی۔ تشدد کے ان واقعات کے پیش نظر درگا پوجا کے منڈپوں میں سکیورٹی کے سخت انتظامات کیے گئے ہیں۔ بنگلہ دیش کے 64 میں سے 22 اضلاع میں نیم فوجی دستے تعینات کیے گئے ہیں۔ مندروں پر حملے کے واقعات کے بعد ہندو اکثریتی شہر چاٹگام میں بھی سکیورٹی میں اضافہ کردیا گیا ہے۔","بنگلہ دیش میں درگا پوجا کے تہوار کے دوران مسلمانوں کے مقدس کتاب قرآن کی مبینہ توہین کے واقعے پر کئی مندروں کی توڑ پھوڑ کی خبریں ہے۔ بھارت نے تشدد کے ان واقعات کو ""تشویش کن"" قرار دیا ہے۔"
ایک ہی راکٹ کے ذریعے سب سے زیادہ سیٹلائٹس خلا میں بھیجنے کا عالمی ریکارڈ بنا لیا گیا ہے۔ مختلف شکل و صورت اور جسامت کی 143 سیٹلائٹس سپیس ایکس کے فیلکن راکٹ کے ذریعے فلوریڈا سے لانچ کی گئیں۔  اس سے قبل یہ ریکارڈ سنہ 2017 میں ایک انڈین راکٹ کے ذریعے 104 سیٹلائٹس کی لانچ کا تھا۔  یہ تبدیلی کم قیمت، ننھے منے اور پائیدار الیکٹرانک حصوں کی وجہ سے ہے جنھیں براہِ راست عام صارفین کے برقی آلات مثلاً سمارٹ فونز سے لیا جاتا ہے، جس کا مطلب یہ ہے کہ اب کوئی بھی شخص ایک بہت چھوٹے سے پیکج میں ایک قابل عمل سیٹلائٹ بنا سکتا ہے۔  اور سپیس ایکس یہ سیٹلائٹس صرف 10 لاکھ ڈالر کے عوض مدار میں پہنچا رہی ہے جس سے مزید کمرشل مواقع بھی پیدا ہوں گے۔  سان فرانسسکو کی پلینِٹ کمپنی نے سب سے زیادہ یعنی 48 سیٹلائٹس اس پرواز کے ذریعے خلا میں بھیجیں۔  روایتی طور پر ریڈار سیٹلائٹس بڑی اور کئی ٹن وزنی ہوتیں اور انھیں خلا میں بھیجنے میں کروڑوں ڈالر صرف ہوتے جس کا مطلب تھا کہ صرف افواج یا خلائی ادارے ہی انھیں آپریٹ کرنے کے اخراجات برداشت کر سکتے تھے۔  فن لینڈ کی آئس آئی، امریکہ کی کیپیلا اور امبرا، اور جاپان کی آئی کیو پی ایس نے بھی اتوار کو سپیس ایکس کے راکٹ کے ذریعے اڑان بھری۔ یہ سٹارٹ اپ مدار میں سیٹلائٹس کا ایسا جھرمٹ قائم کر رہے ہیں جو زمین کی تیزی سے بار بار تصویریں لے گا۔  فیلکن 143 سیٹلائٹس کو 500 کلومیٹر بلند مدار میں لے گیا ہے جو قطب سے قطب تک چلتا ہے۔ اگر آپ کسی بڑے راکٹ سے 'لفٹ' لے کر مدار میں جائیں تو یہی اس کا نقصان ہے، کہ آپ کو وہیں جانا ہوگا جہاں راکٹ جا رہا ہے، اور کچھ سیٹلائٹس کے لیے ہو سکتا ہے یہ مثالی مدار نہ ہو۔  انہوں نے بی بی سی نیوز کو بتایا: 'یہ تیزی سے تبدیل ہورہا ہے۔ یہ اب ایسے اہم کاروبار ہیں کہ اگر انھیں انتظار کرنا پڑتا ہے یا کسی نا مناسب مدار میں جانا پڑتا ہے تو انھیں آمدنی کو نقصان کا خطرہ ہوسکتا ہے۔ اور اسی وجہ سے آپ کو ایسے لوگ مل جائيں گے جو اس کے لیے تھوڑا زیادہ معاوضہ ادا کرنے کو تیار ہوں جب انھیں وہاں پہنچایا جائے جہاں وہ جانا چاہتے ہیں۔ اب جبکہ مصنوعی سیارے باری باری سے مدار میں جانے لگے ہیں اور اس میں تیزی آ رہی ہے تو اب خلا میں ٹریفک مینجمنٹ کا معاملہ ایک گرما گرم موضوع بنتا جارہا ہے۔ خلائی شعبے کو مدار میں اڑتے ہوئے ٹکڑوں کو ٹریک کرنے اور بروقت اس سے بچنے کے متعلق زیادہ سمارٹ طریقوں کی ضررت ہوگی۔ نہیں تو خلا کی بعض سطحیں خطرناک ٹکڑوں کے حصوں کی وجہ سے ناقابل استعمال ہوسکتی ہیں۔,ایک ہی راکٹ کے ذریعے سب سے زیادہ سیٹلائٹس خلا میں بھیجنے کا نیا عالمی ریکارڈ بنا لیا گیا ہے جس میں مختلف شکل و صورت اور جسامت کے 143 سیٹلائٹس مدار میں روانہ کیے گئے۔
"بڈگام ضلع کے دودھ پتھری کی وادیوں میں تسلیم کی طرح کئی اور بھی بچے ہیں جو اوپن ایئر اسکول میں پڑھنے کے لیے آرہے ہیں۔ تسلیم بڑ ی معصومیت سے کہتی ہے”اس طرح تازہ ہوا میں اسکول آنا کتنا اچھا لگتا ہے۔ میں گھر پر بہت زیادہ پڑھائی نہیں کرپاتی تھی۔ گھر پر مجھے او ر بھی کئی کام کرنے پڑتے تھے۔"" تسلیم کہتی ہے ”کلاس مکمل ہونے کے بعد میں اپنی سہیلیوں کے ساتھ بیٹھتی ہوں اور گھر جانے سے پہلے ہم ساتھ میں کھیلتے بھی ہیں۔""  تسلیم کی طرح ہی دیگر بچوں کو بھی اس اوپن ایئر اسکول میں پڑھنے میں مزہ آرہاہے۔ ان بچوں کے والدین یا دادا، دادی انہیں اپنے ساتھ لے کر 'اسکول‘ میں چھوڑ جاتے ہیں۔ کلاس کے دوران بریک ہونے پر بچے قریب ہی بہتی ہوئی ندی میں اپنے پاوں ٹھنڈے پانی میں ڈال کر مستی کرتے ہیں جبکہ کچھ بچے اسکول ختم ہونے کے بعد ندی میں غوطہ بھی لگا لیتے ہیں۔ بھارت میں چونکہ کورونا وائرس مسلسل پھیلتا جارہا ہے۔ اب تک تقریباً سولہ لاکھ لوگ اس سے متاثر ہوچکے ہیں اور یہ دنیا میں سب سے زیادہ متاثرہ تیسرا ملک بن چکا ہے۔ حکومت نے بدھ کے روز 'اَن لاک تین‘ کا اعلان کرتے ہوئے اسکولوں کے بندش میں ایک بار پھر توسیع کرتے ہوئے 31 اگست تک کردی ہے۔ ایسے میں یہ بھی واضح نہیں ہے کہ اسکول دوبارہ کب کھلیں گے۔",کورونا وائرس کی وبا کے سبب کشمیر میں بھی پچھلے کئی مہینوں سے اسکول بند ہیں اور مستقبل قریب میں ان کے کھلنے کے آثار بھی نہیں ہیں ایسے میں وادی میں 'اوپن ایئر اسکول‘  بچوں کی زندگیو ں میں رنگ بکھیرنے میں مدد کررہا ہے۔
ایران کی نیم سرکاری نیوز ایجنسی تسنیم کے مطابق یہ پراپیگنڈا مہم غیر ممالک میں مقیم ایرانی شہریوں نے شروع کر رکھی ہے۔ حجاب ختم کرنے کی مہم گزشتہ برس دسمبر سے شدت اختیار کیے ہوئے ہے۔ اس مہم کے ذریعے ایرانی حکومت سے مطالبہ کیا گیا ہے کہ وہ حجاب لازمی طور پر کرنے کی پابندی کو ختم کرے۔ اِس خاتون کو ایران میں طالب علموں اور خواتین کی تحریک کے درمیان رابطے کے حوالے سے مرکزی شخصیت گردانا جاتا ہے۔ اُنہیں 2010ء میں اپنی شادی کے کچھ ہی عرصے بعد گرفتار کر لیا گیا تھا اور 9 سال کی سزائے قید کا حکم سنایا گیا تھا۔ تب وہ طلبہ کی ایک تنظیم OCU (آفس فار کونسیلیڈیٹنگ یونٹی) کی سربراہ تھیں، جو ملک میں سیاسی اصلاحات کے لیے کوشاں تھی اور انسانی حقوق کی پامالیوں کے خلاف سرگرم تھی۔ سیاسی امور پر لکھنے والی اس صحافی خاتون کو کئی مرتبہ جیل جانا پڑا ہے۔ اس بار وہ جنوری 2016ء سے سلاخوں کے پیچھے ہیں۔ اُن پر ریاست کے خلاف پراپیگنڈا کرنے کا الزام ہے۔ ریحانہ طباطبائی کو ایک سال قید کا حکم سنایا گیا ہے اور اُن پر دو سال تک کے لیے اپنے شعبے میں کام کرنے کی پابندی لگا دی گئی ہے۔ انقلابی عدالت نے دو سال تک کے لیے اُنہیں کسی بھی قسم کی سیاسی سرگرمی میں حصہ لینے سے منع کر دیا ہے۔,ایران میں ایسی خواتین کو گرفتار کرنے کا سلسلہ شروع کر دیا گیا ہے، جو سر ڈھانپنے کی خلاف ورزی کر رہی ہیں۔ ایرانی حکام کے مطابق خلاف ورزی کا یہ سلسلہ ایک پراپیگنڈے کا نتیجہ ہے۔
پیلمائرا کی ملکہ زنوبیا کے بارے میں کہا جاتا ہے کہ وہ خوبصورت ہونے کے علاوہ ایک بہترین فوجی رہنما بھی تھیں۔ دوسری صدی میں رومن سلطنت کو بہت وسعت ملی اور وہ یورپ، مشرق وسطیٰ اور شمالی امریکہ کے بہت بڑے حصوں تک پھیل گئی۔ اس شہر کی فوجی اعتبار سے بھی بہت اہمیت تھی کیوں کہ یہ رومن سلطنت اور اس کے سب سے بڑے حریف اور ہمسائے سلطنت فارس (یا ساسانی سلطنت جیسا کہ اسے اس دور میں کہا جاتا تھا) کے درمیان ایک دیوار کی مانند کھڑا تھا۔  سنہ 270 میں ملکہ زنوبیا نے خود کو مصر کی ملکہ قرار دیا اور اپنی تصویر کے ساتھ مصر میں سِکے بھی بنوائے۔ ملکہ زنوبیا خود کو ملکہ کلیوپیٹرا کی جانشین ہونے کا دعویٰ کرتی تھیں۔ لیکن زنوبیا بہت زیادہ دن تک اقتدار میں نہیں رہ سکیں۔ ان کی عمر محض پچیس برس تھی لیکن کہا جاتا ہے کہ وہ انتہائی مہذبت تھیں۔ چند تاریخ دانوں نے یہ بھی لکھا ہے کہ زنوبیا کے والد رومن سلطنت میں گورنر تھے۔ انھیں شاہی خاندانوں کے افراد کی طرح تعلیم اور تربیت حاصل ہوئی وہ بہت سی زبانیں بول سکتی تھیں۔  کہا جاتا ہے کہ وہ اپنی خوبصورتی کے علاوہ اپنی ذہانت سے بھی توجہ حاصل کرتی تھیں۔ اس میں کوئی شک نہیں کہ وہ بہت نڈر تھیں۔ شوہر کی ہلاکت کے بعد انھوں نے صرف پیلمائرا کی خودمختاری کا تحفظ ہی نہیں کیا بلکہ رومن سلطنت کو چیلنج  کرنے کا فیصلہ بھی کیا۔  زنوبیا نے شوہر کے منصوں کو جاری رکھا۔ ان میں فوجی حکمت عملی کی زبردست سمجھ تھی۔ انھوں نے ناصرف سلطنت فارس کو دور رکھا بلکہ ان علاقوں کو بھی فتح کرنے میں کامیابی حاصل کی جو رومن سلطنت کے تھے۔ اُدھر روم پر قبضہ ہوا اور اِدھر زنوبیا نے 269 میں مصر پر فتح حاصل کر کے خود کو ملکہ قرار دیا۔ اور اس طرح اپنی سلطنت کی سرحدوں کو دریائے نیل سے فرات تک پھیلا دیا۔  زنوبیا کی فوج اور عوام انھیں ایک 'جنگجو ملکہ' کے طور پر جانتی تھی۔ مصر کے بعد انھوں نے مشرق وسطیٰ میں تجارت کے لیے اہم رومن شہروں کو فتح کرنا جاری رکھا۔ تاہم 270 میں کلاڈیئس کے بعد اوریلیانو کی آمد نے پیلمائرا کی سلطنت کے توسیع کے منصوبوں کو دھچکا پہنچایا۔    ایک کے بعد دوسرے، وہ ان تمام علاقوں کو حاصل کرتا چلا گیا جن پر زنوبیا کی فوجیں قبضہ کر چکی تھیں۔ ملکہ کو اپنی فوجیں واپس بلانی پڑیں اور پیلمائرا میں چھپنا پڑا۔ لیکن اوریلیانو ہارنے والوں میں سے نہیں تھا۔ اس نے پیلمائرا کو چاروں طرف سے گھیر لیا اور باہر سے آنے والی اشیاء کے شہر میں داخلے کو روک دیا۔ ,پیلمائرا کی ملکہ زنوبیا خوبصورت ہونے کے علاوہ ایک بہترین فوجی رہنما بھی تھیں۔ دوسری صدی میں رومن سلطنت کو بہت وسعت ملی اور وہ یورپ، مشرق وسطیٰ اور شمالی امریکہ کے بہت بڑے حصوں تک پھیل گئی۔
26 جولائی 1943 کی دوپہر محمد علی جناح ممبئی میں ماؤنٹ پلیزنٹ روڈ پر اپنے گھر میں قائم آفس میں کام کر رہے تھے۔ ایک اجنبی شخص ان کے دفتر میں داخل ہوا اور ان کے سیکریٹری سید احمد سید یعقوب سے کہا کہ ’میں جناح سے ملنا چاہتا ہوں۔‘ وہ شخص یہ جواب سن کر بپھر گیا۔ اس نے ایک زبردست مکا جناح کے جبڑے پر مارا اور اپنی جیب سے ایک کھلا ہوا چاقو نکال کر ان پر حملہ کر دیا۔  ایک اور روایت یہ بتاتی ہے کہ رفیق صابر مزنگوی کا تعلق مسلم لیگ سے نہیں بلکہ خاکسار تحریک سے تھا۔ رئیس احمد جعفری نے اپنی کتاب ’قائداعظم اور ان کا عہد‘ میں لکھا ہے کہ ’یہ وہ زمانہ تھا جب خاکسار، مسلم لیگ اور قائداعظم کے خلاف ہمہ تن جہاد بن گئے تھے اور انھوں نے یونینسٹوں سے سازباز، کانگریس سے یارانہ اور احرار سے میل جول شروع کردیا تھا اور مسلم لیگ کے خلاف ایک محاذ قائم کر دیا تھا۔‘  اسی دن انھوں نے ایک چاقو حاصل کیا اوراسماعیل دادا میاں کی دکان پر جاکر اپنی چاقو کی دھار تیز کروائی۔ دو دن بعد وہ اپنے منصوبے کے تحت جناح کی قیام گاہ پہنچے اور پھر جو کچھ ہوا اس کا احوال آپ پڑھ چکے ہیں۔ خط میں لکھا تھا: ’آج جب کے ہم علامہ صاحب کے چنگل سے چھٹکارا حاصل کرسکے ہیں اب آکر معلوم ہوا کہ رفیق صابر کے خاکسار ہونے کے باوجود علامہ صاحب نے یہ بیان کیوں دیا تھا، اگر ان میں سیاسی بصیرت ہوتی تو کہہ سکتے تھے کہ یہ ایک فرد کا قصور ہے اور فرد کا قصور جماعت کا قصور نہیں ہوا کرتا۔ مگر چور کی داڑھی میں تنکے والی مثال کے تحت علامہ صاحب بھڑک اٹھے اور فوراً کہہ دیا کہ وہ خاکسار نہیں حالانکہ اس کے بعد علامہ صاحب کے بیانات سے ظاہر ہوتا ہے کہ علامہ صاحب کو رفیق صابر سے گہری ہمدردی ہے۔‘ ’باقی امور تفتیش کے بعد کھلیں گے کہ وہ بطور خود ممبئی گیا تھا یا کسی کا بھیجا ہوا تھا۔ اس کی نیت ہی جناح کو قتل کرنے دینے کی یا اس نے فوری اشتعال کے ماتحت ان پر حملہ کردیا تھا۔ ان امور کے متعلق خیال آرائی جائز ہے نہ مفید۔ ہر شخص کو انکشاف حقیقت کا انتظار کرنا چاہیے، لیکن اس حقیقت سے کوئی شخص انکار نہیں کرسکتا کہ علامہ مشرقی نے مسلم لیگ کے ساتھ اچھے تعلقات قائم رکھنے کی ہرگز کوشش نہیں کی۔ لیکن گاندھی کی چٹھی کے سلسلے میں مسٹر جناح کے رویے کی مخالفت کرکے اور خاکساروں کو ہزارہا تار بھیجنے کی تلقین کرکے انھوں نے خاکسار حلقوں کے اندر مسٹر جناح کو غیر ہردلعزیز بنانے میں کوئی کسر اٹھا نہ رکھی۔‘ ,ماؤنٹ پلیزنٹ روڈ پر واقع ہوم آفس میں ایک شخص آتا ہے اور کہتا ہے ’میں جناح سے ملنا چاہتا ہوں۔‘ جب ملاقاتی اسی وقت ملنے پر زور دیتا ہے تو جناح مصروفیت کی بنا پر معذرت کر لیتے ہیں۔ یہ سن کر وہ شخص بپھر جاتا ہے اور جناح کے جبڑے پر ایک زبردست مکا مارتا ہے۔ وہ پھر اپنی جیب سے ایک کھلا ہوا چاقو نکال لیتا ہے۔
کھیلوں سے متعلق لکھنے والے سینئر آسٹریلوی صحافی پیٹر فٹزسیمنس کا کہنا ہے کہ وارن بلاشبہ میچ ونر ہے اور اس کی واپسی سے شکست خوردہ آسٹریلوی دستے میں نئی جان پڑ جائے گی۔ سڈنی کے ایک اخبار مارننگ ہیرالڈ میں لکھے گئے کالم میں سیمنس نے لکھا ہے، ’ انگلینڈ 1986،87ء کے بعد کی پہلی اہم کامیابی کی جانب گامزن ہے، ایسے میں آپ کس سے مدد طلب کرسکتے ہیں، شین وارن سے کیوں نہیں۔‘ اس صحافی نے وارن کو کپتانی دینے کا بھی مطالبہ کیا ہے۔ ایک اور روزنامے دی ٹیلی گراف کے تحت منعقدہ جائزے میں 70 فیصد رائے دہندگان نے وارن کی واپسی کا مطالبہ کیا ہے۔ شین وارن نے صورتحال پر تبصرہ کرتے ہوئے کہا ہے  طویل عرصے تک خبروں کی سرخیاں بٹورنے والے وارن نے انگلینڈ کے خلاف گزشتہ ہوم سیریز میں پانچ صفر کی جیت کے بعد بین الاقوامی کرکٹ کو خیرباد کہہ دیا تھا۔ وارن انڈین پریمیئر لیگ میں راجھستان کی ٹیم سے وابستہ رہے ہیں اور انہوں نے ذرائع ابلاغ کے مختلف اداروں کے ساتھ بھی معاہدے کر رکھے ہیں۔ مبصرین کے مطابق شین وارن کا شمار بین الاقوامی کرکٹ کی تاریخ کے عیار ترین کھلاڑیوں میں ہوتا ہے تاہم انہوں نے کبھی اپنی قومی ٹیم کی کپتانی نہیں کی۔  حالیہ ایشز سیریز میں دو مقابلوں کے بعد انگلینڈ کو ایک صفر کی برتری حاصل ہے۔ برسبین میں کھیلا گیا پہلا میچ بے نتیجہ رہا جبکہ ایڈیلیڈ میں کھیلا گیا دوسرا ٹیسٹ انگلینڈ نے ایک اننگز اور 71 رنز سے جیتا۔ پانچ ٹیسٹ میچوں کی ایشز سیریز کا تیسرا میچ سولہ دسمبر سے پرتھ میں شروع ہو گا۔,ایشز سیریز کے دوسرے میچ میں انگلینڈ سے عبرتناک شکست کے بعد آسٹریلیا پر تنقید کے دروازے کھل گئے ہیں جبکہ کچھ حلقے مایہ ناز لیگ سپنر شین وارن کی واپسی کی ضرورت کو اجاگر کر رہے ہیں۔
 پہلے دن کے اختتام تک محمد حفیظ بائیس جبکہ توفیق عمر اٹھارہ کے اسکور پر ناٹ آؤٹ ہیں۔ انگلینڈ کو اس وقت پاکستان پر پورے ڈیرھ سو رنز کی برتری حاصل ہے۔  پاکستان اور انگلینڈ کے مابین تین ٹیسٹ میچوں کی سیریز کے سلسلے میں دبئی میں کھیلے جا رہے پہلے ٹیسٹ میچ میں انگلش کپتان اینڈریو اسٹرؤس نے ٹاس جیت کر پہلے کھیلنے کا فیصلہ کیا۔ بظاہر بلے بازی کے لیے موافق دبئی انٹرنیشنل کرکٹ اسٹیڈیم کی وکٹ پر پاکستانی اسپنرز نے انگلش کھلاڑی کو حیران و پریشان کر دیا۔  بعد ازاں جب سعید اجمل بولنگ کرنے آئے تو انہوں نے انگلش بلے بازی کا شیرازہ بکھیر کر رکھ دیا۔ انہوں نے چوبیس اعشاریہ تین اوورز میں پچپن رنز کے عوض سات کھلاڑی آؤٹ کیے۔ یہ ان کے ٹیسٹ کیریئر کی بہترین بولنگ ثابت ہوئی۔ لیگ اسپن بولرعبدالرحمان نے بھی ایک وکٹ حاصل کی جبکہ عمر گل محنت کے باوجود کسی انگلش کھلاڑی کو آؤٹ نہ کر سکے۔  کرکٹ ماہرین کے بقول اس وقت پاکستانی ٹیم کے پاس اچھی کارکردگی کا مظاہرہ جاری رکھتے ہوتے انگلینڈ کو شکست دینے کا ایک سنہری موقع ہے۔ ماہرین کے مطابق اگر پاکستانی ٹیم انگلش ٹیم پر دو سو رنز کی برتری حاصل کرنے میں کامیاب ہو جاتی ہے تو انگلینڈ کے لیے’کم بیک‘ کرنا مشکل ہو جائے گا۔,دبئی ٹیسٹ میچ کے پہلے دن سعید اجمل کی سات وکٹوں کے نتیجے میں انگلش ٹیم 192 پر ڈھیر ہو گئی۔ پہلے دن کے اختتام پر پاکستان نے بغیر کسی نقصان کے 42 رنز بنا لیے ہیں۔
سہارا گروپ کے حصے سہارا سپورٹس ایڈوینچر نے پونے کی ٹیم کے فرنچائزڈ حقوق حاصل کرنے کے لئے تین سوسترملین ڈالرکی کامیاب بولی لگائی جبکہ رانڈے وو سپورٹس ورلڈ نامی ایک گروپ نے تین سو تینتس ملین ڈالر کے عوض کوچی شہر کی ٹیم کے حقوق حاصل کئے۔  انڈین پریمیئر لیگ میں بالی ووڈ کے ستاروں کے علاوہ کئی بزنس ٹائیکونز نے سرمایہ کاری کی ہوئی ہے۔ انہی بالی ووڈ ستاروں میں ایک شاہ رخ خان بھی ہیں جو کولکتہ نائٹ رائڈرز کے مالک ہیں جبکہ شلپا شیٹھی اورپریتی زنٹا نے بھی اپنی اپنی ٹیمیں اس ٹورنامنٹ میں خرید رکھیں ہیں۔  سن 2011ء میں ہونے والے اس ٹورنامنٹ کے چوتھے ایڈیشن میں اب دس ٹیمیں مد مقابل ہوں گی جبکہ اس دوران ساٹھ کے بجائے اب چورانوے میچ کھیلیں جائیں گے۔ آئی پی ایل کے چیئرمین للت مودی آئی پی ایل کے چیئرمین للت مودی نے ان دونوں ٹیموں کی شرکت کے بعد کہا کہ جس طرح ان دو ٹیموں کی بولی لگائی گئی ہے اس سے واضح ہوتا ہے کہ یہ کرکٹ ٹورنامنٹ کساد بازاری سے مبرا ہے اور ترقی کی طرف گامزن ہے۔ مودی نے کہا کہ یہ ٹورنامنٹ امریکہ کی نیشنل باسکٹ بال فیڈریشن NBA کا حریف ثابت ہوگا۔ این بی اے کھیلوں کی ایک ایسی فیدریشن ہے جو انتہائی امیر تصور کی جاتی ہے۔ مودی نے کہا ہے کہ ان کا مقصد ہے کہ وہ کھیلوں کی لیگ کے حوالے سے سب سے بڑے گروپ بن جائیں۔ ان دونوں ٹیموں کے فرنچائزڈ حقوق حاصل کرنے کے لئے پانچ گروپوں نے بولی لگائی تھی۔ پونے اور کوچی کی ٹیموں نے دس دس سال کے حقوق حاصل کئے ہیں۔,کرکٹ کےمہنگے ترین ٹورنامنٹ انڈین پریمیئر لیگ IPL کے چوتھے سیزن کے لئے دو نئی ٹیموں کو فرنچائزڈ حقوق دے دئے گئے ہیں۔
خبر رساں ادارے روئٹرز کے مطابق کونسل کے ارکان کے درمیان یہ میٹنگ بند کمرے میں ہوگی۔ اسی طرح کی ایک میٹنگ رواں برس اگست میں ہو چکی ہے۔ اگست کی میٹنگ اُس وقت طلب کی گئی تھی جب مودی حکومت نے کشمیر کو خصوصی درجہ دینے والی آئینی دفعہ 370 کو ختم کیا تھا۔ یہ میٹنگ بھی پاکستان کی درخواست پر چین نے طلب کروائی تھی۔  12 دسمبر کو پاکستان کے وزیر خارجہ شاہ محمود قریشی نے سکیورٹی کونسل کے نام ایک خط میں کشمیر میں ممکنہ طور پر کشیدگی میں اضافے کا خدشہ ظاہر کیا تھا اور اسی کے پس منظر میں چین نے یہ میٹنگ طلب کی ہے۔ روئٹرز کے مطابق اقوام متحدہ میں چین کے سفیر نے سکیورٹی کونسل کو تحریرکیا تھا کہ صورتحال کی سنگینی اور کشیدگی میں مزید اضافے کے خدشے کے پیش نظر چین پاکستان کی درخواست کو آواز دینا چاہتا ہے اور جموں کشمیر کی صورتحال پر کونسل کی بریفنگ کی درخواست کرتا ہے۔ بھارتی دارالحکومت نئی دہلی میں خارجہ امور کے ماہر سینیئر صحافی پرونائے شرما کا کہنا ہے کہ ماضی میں اس طرح کی میٹنگ سے کسی بھی طرح کے نتائج سامنے نہیں آئے اور یہ میٹنگ بھی ماضی کے اجلاس جیسی ہو گی۔ ڈی ڈبلیو سے خصوصی بات کرتے ہوئے پرونائے شرما کہتے ہیں کہ کشمیر کے معاملے پر عالمی برادری بھارت پر اب تک کوئی خاص دباؤ نہیں ڈال سکی ہے لیکن یہ درست ہے کہ بعض امریکی اداروں نے کچھ سوال ضرور اٹھائے ہیں۔,اقوام متحدہ کی سکیورٹی کونسل میں بھارت کے زیر انتظام جموں و کشمیر کی صورت حال کا جائزہ لینے کے لیے چین کی درخواست پر منگل کے روز ایک میٹنگ طلب کی گئی ہے۔
انگریز اپنے دور میں ہندوستان کے ’مقامی‘ شہزادوں کو زوال پذیر شخصیات کے طور پر دیکھتے تھے جو حکومت کی بجائے سیکس اور زرق برق ملبوسات میں زیادہ دلچسپی رکھتے تھے۔  مثال کے طور پر ایک سفید فام آفیسر نے مہاراجوں کو ’ہیبت ناک، گھناؤنا اور ظاہری شکل و صورت میں قابل نفرت‘ قرار دیا، جو کسی رقاصہ کی طرح ’بالیاں اور ہاروں سے آراستہ‘ ہوتے تھے۔ گمراہ کن ہونے کے ساتھ ساتھ یہ اعدا و شمار مضحکہ خیز بھی تھے کیونکہ یہ کل 562 ریاستوں پر مشتمل تھے جن میں زیادہ تر چھوٹی ریاستیں شامل تھیں اور ان کی سیاسی اہمیت بہت ہی کم تھی۔ لائف میگزین نے اپنی رپورٹ میں اس بات کا ذکر بھی کیا تھا کہ اس بات کے زیادہ امکانات ہیں کہ ریاست کوچِن کے مہاراجہ کسی لونڈی کی گود میں ہونے کی بجائے سنسکرت کی کسی کتاب سے لطف اندوز ہو رہے تھے جبکہ ریاست گوندل کے حکمران ایک تربیت یافتہ ڈاکٹر تھے۔ بڑی ریاستوں پر ’خود کو عظیم سمجھنے والے‘ ایسے آمروں کی حکومت نہیں تھی جو شراب اور سیکس کے نشے میں ڈوبے رہتے تھے بلکہ یہاں سنجیدہ سیاسی شخصیات کی حکومت تھی جو اپنی ریاستوں کو جائز سیاسی جگہوں کے طور پر دیکھتے تھے۔ تو پھر ایسا کیوں ہے کہ جب بھی ہم ہندوستان کے شہزادوں اور مہاراجوں کی بات کرتے ہیں تو صرف ان کے حرم، گاڑیوں اور سیکس سکینڈلز کے بارے میں ہی باتیں کی جاتی ہیں؟ پہلی بات تو یہ کہ برطانوی راج کے حق میں یہ بات جاتی تھی کہ وہ خود کو ایسے سنجیدہ استادوں کے طور پر پیش کریں جو غیر سنجیدہ بچوں کو سدھارنے کی جدوجہد کر رہے تھے۔ مہاراجہ بھلے ہی باضابطہ طور پر ’اپنی سلطنت کے ستون‘ تھے لیکن عملی طور پر وہ ہمیشہ اپنے برطانوی حکمرانوں کو آزمائش میں ڈالتے رہتے تھے۔ جے پور کے حکمرانوں نے اپنے کھاتوں (اکاؤنٹس) کی مبہم اور نامکمل تفصیلات فراہم کیں اور سرکاری خزانے میں موصول ہونے والی لاکھوں روپے کی آمدن کو چھپایا تاکہ بڑا نذرانہ پیش کرنے سے بچا جا سکے۔ اس کے علاوہ بہت سے حکمرانوں نے آزادی کی جنگ میں قوم پرست کانگریس پارٹی کی مالی مدد بھی کی۔ درحقیقت سنہ 1920 میں لارڈ کرزن اس بارے میں قائل تھے کہ انڈین مہاراجوں میں کئی ’فلپ گیلیٹس‘ موجود تھے (ایک شہزادے جنھوں نے فرانس کے انقلاب کی حمایت کی تھی)، جو قوم پرستی کے لیے ’بھرپور ہمدردی‘ رکھتے ہیں۔ بڑی ریاستوں کی کامیابیاں قوم پرستوں کے لیے باعث فخر تھیں اور 1930 اور 1940 میں چیزیں تبدیل ہونے لگیں۔ بہت سے علاقوں میں، تعلیم تک رسائی کو وسیع کرنے میں اپنی کامیابی کی وجہ سے، جمہوری نمائندگی کے مطالبات سامنے آنے لگے تاہم ہندوستان سے انگریزوں کے انخلا کے بعد بہت سے مہاراجوں کے پرتشدد اور جابرانہ انداز نے ان کی وسیع وراثت کو داغدار کیا۔,انگریز اپنے دور حکومت میں ہندوستان کے ’مقامی‘ شہزادوں کو زوال پذیر شخصیات کے طور پر دیکھتے تھے جو حکومت کی بجائے سیکس اور زرق برق ملبوسات میں زیادہ دلچسپی رکھتے تھے۔
موئنشن گلاڈباخ کی مسجد نے براؤنشوائگ سے اسلامی سکول کے وہاں منتقل ہونے کے لئے انتظامات کر لئے ہيں۔ مسجد ميں توسيع کا کام ايک حد تک مکمل ہو چکا ہے۔ موئنشن گلاڈباخ کی اسلامی ايسوسی ايشن کی مجلس عاملہ کے صدر سوين لاؤ کے مطابق صوبے لوئر سيکسنی ميں واقع براؤنشوائگ کے اسلامی سکول اور صوبے نارتھ رائن ويسٹ فيليا کے شہر موئنشن گلاڈباخ کی مسجد کے ملاپ کی وجہ آئينی تحفظ کے محکمے کی نگرانی نہيں ہے۔ براؤنشوائگ کا اسلامی سکول سلفيوں کے لئے پرکشش سمجھا جاتا ہے اور صوبے نارتھ رائن ویسٹ فیليا میں تحفظ آئين کے محکمے کے اہلکاروں کو انديشہ ہے کہ اس سکول کی موئنشن گلاڈباخ منتقلی سے سلفی نظريات رکھنے والوں کا رخ موئنشن گلاڈباخ کی طرف بھی ہو جائے گا۔ تاہم اب آئينی تحفظ کے محکمے کی ہدايت پر شہری حکام نے مسجد میں ہونے والی تعميرات کا معائنہ کرنے کے بعد تعميرات کا کام رکوا ديا ہے کيونکہ بعض تعمیراتی تبديلياں متعلقہ محکمے کی اجازت کے بغير کی جا رہی تھيں۔ لیکن شہر کے مرکزی علاقے ميں قائم اس مسجد کی طرف سے اپنی سرگرميوں سے متعلق اطلاعات کی فراہمی کا سلسلہ جاری رکھنے پر شہری انتظاميہ يا پولیس کو کوئی اعتراض نہيں ہے۔,جرمن شہر براؤنشوائگ کا ايک اسلامی سکول موئنشن گلاڈباخ منتقل ہو رہا ہے۔ يہ کوئی غير معمولی بات نہيں ہے ليکن اس اسکول پر آئينی تحفظ کے محکمے کی نظريں لگی ہوئی ہيں کيونکہ اس کو سلفی نظریات کی تربيت کا مرکز سمجھا جاتا ہے۔
بد امنی اور فرقہ وارانہ فسادات کے شکار ملک عراق ميں سنی انتہا پسندوں کی تنظيم اسلامک اسٹيٹ کے جہاديوں نے ملک ميں سب سے بڑی اور قريب مکمل طور پر مسيحی آبادی کے حامل شہر قراقوش اور اس کے نواحی علاقوں پر قبضہ کر ليا ہے۔ پيش مارگا نامی کرد دستوں کے پيچھے ہٹنے کے بعد اسلامک اسٹيٹ کے جنگجوؤں نے قراقوش اور ديگر شہروں پر چڑھائی بدھ اور جمعرات کی درميانی شب کی۔ نيوز ايجنسی اے ايف پی سے بات کرتے ہوئے کرکوک اور سليمانيہ کے آرچ بشپ جوزف تھومس نے بتايا ہے کہ قراقوش کے علاوہ تل کيف، برتيلہ اور کرمليش نامی ديگر شہروں کو خالی کرا ليا گيا ہے اور ان شہروں پر اب جہاديوں کا قبضہ ہے۔ قراقوش کی آبادی قريب پچاس ہزار ہے اور وہاں رہنے والے قريب تمام افراد کا تعلق مسيحی مذہب سے ہی ہے۔ يہ شہر عراق ميں سرگرم اسلامک اسٹيٹ کے جہاديوں کے گڑھ موصل اور کرد خطے کے صدر مقام اربل کے بيچ ميں واقع ہے۔ يہ امر اہم ہے کہ اسلامک اسٹيٹ کے شدت پسندوں نے نو جون کو شمالی عراق ميں اپنی پر تشدد کارروائيوں کا آغاز کيا تھا اور انہوں نے دوسرے ہی روز موصل اور ديگر کئی شمالی عراقی شہروں پر قبضہ کر ليا تھا۔ تازہ پيشرفت کے بعد اب اس تنظيم کے جنگجو کردوں کی علاقائی حکومت کی حدود کی سرحد سے صرف بيس کلوميٹر اور ان کے مرکزی شہر اربل سے صرف چاليس کلوميٹر کے فاصلے پر ہيں۔,عراق ميں اسلامک اسٹیٹ نامی تنظیم کے جہاديوں نے ملک ميں سب سے بڑی مسيحی آبادی کے حامل شہر اور اس کے اطراف پر قبضہ کرتے ہوئے ہزاروں افراد کو نقل مکانی پر مجبور کر ديا ہے۔
پاکستان اور افغانستان کے لئے اوباما انتظامیہ کے خصوصی مندوب رچرڈ ہالبروک نے امریکی ٹیلی ویژن چینل سی این این کے ایک پروگرام میں بات چیت میں کہا ہے کہ کابل حکومت کے ساتھ بات چیت کے عمل میں انتہاپسند تنظیم طالبان کے کئی نمایاں رہنما بھی شرکت کے متمنی ہیں۔ ہالبروک کے خیال میں سردست طالبان لیڈر امکانی طور پر رابطہ بحال کر کے صورت حال کو موضوع بحث لانے کی خواہش رکھتے ہیں۔ افغانستان میں انتہاپسندوں کے خلاف جاری جنگ کو دسواں سال ہے۔ افغان صورت حال پر تبصرہ کرتے ہوئے رچرڈ ہالبروک کا کہنا ہے کہ افغانستان میں کوئی ہوچی منہ ہے اور نہ ہی سلابودان میلوسووچ اور کوئی فلسطینی انتظامیہ بھی نہیں ہے بلکہ یہ تمام بکھرے ہوئے گروپ ہیں جن میں میں حقانی نیٹ ورک ، ملاعمر، پاکستانی طالبان، حزب اسلامی، لشکر طیبہ اور القاعدہ ہیں۔ ہالبروک کے مطابق القاعدہ کے علاوہ بقیہ گروپوں سے بات چیت ممکن ہے۔ ان کا مزید کہنا ہے کہ موجودہ جنگ میں فوجی کارروائی اپنی جگہ لیکن سیاسی عنصر کی موجودگی بھی اہم ہے اور امریکہ اس کا ہر پہلو سے جائزہ لے رہا ہے۔,افغانستان میں عسکریت پسندوں کے خلاف جاری جنگ کا ایک اور پہلو سامنے آنے لگا ہے اور وہ متحارب گروپوں کا امریکہ کی حمایت یافتہ کابل حکومت کے ساتھ بات چیت کا عمل ہے۔ افغان صدر اس سلسلے کو بہتر پیش رفت خیال کرتے ہیں۔
کئی ممالک نے صورتحال پر تشويش ظاہر کی ہے جبکہ مغربی ممالک يہ کہہ رہے ہيں کہ اُن کا مقصد ليبيا کے عوام کو تحفظ دينا ہے۔ ليبيا کے دارالحکومت طرابلس پر امريکی قيادت ميں ہونے والی بمباری کی تيسری رات کے بعد آج منگل کو قذافی کی حامی فوج نے دو شہروں پر حملے کیے۔ قذافی مخالف باغی اپنی جنگی کمان کا ايک ڈھانچہ تشکيل دينے کی کوشش کر رہے ہيں۔ وہ ليبيا کے ٹينکوں اور فضائی دفاعی تنصيبات پر مغربی ملکوں کے حملوں سے فائدہ اٹھاتے ہوئے اپنی صفوں کو مضبوط بنانا چاہتے ہيں۔ سرکاری فوج نے آج باغيوں کے زير قبضہ شہر مصراتہ پر ٹينکوں سے گولہ باری بھی کی۔ مغربی طاقتوں کا کہنا ہے کہ وہ قذافی کی فوج کو تباہ نہيں کرنا چاہتے بلکہ شہری آبادی کی حفاظت کرنا چاہتے ہيں۔ تجزيہ نگاروں کا کہنا ہے کہ يہ واضح نہيں ہے کہ اگر ليبيا کے رہنما قذافی نے جم کر جنگ جاری رکھی تو کيا ہوگا۔ مغربی طاقتيں يہ کہہ چکی ہيں کہ وہ ليبيا کی تقسيم نہيں چاہتيں جس ميں مشرق کا علاقہ باغيوں اور مغربی حصہ قذافی کے قبضے ميں ہو۔,پیر اور منگل کی درمیانی شب امريکی قيادت ميں مغربی طاقتوں نے ايک بار پھر ليبیا پر فضائی حملے کیے جبکہ کئی محاذوں پر ليبيا کی سرکاری فوج اور باغیوں کے درميان جھڑپيں بھی جاری رہيں۔
امریکی سیکرٹری خارجہ ہلیری کلنٹن جمعہ 18 فروری کو نیویارک میں قائم ایشیا سوسائٹی میں پاکستان اور افغانستان کی صورتحال پر ایک خصوصی خطاب کرنے والی ہیں۔ سابق سینئر سفارت کار رچرڈ ہالبروک کی گزشتہ برس دسمبر میں اچانک وفات کے بعد سے پاکستان اور افغانستان کے لیے امریکہ کے خصوصی نمائندے کا عہدہ خالی تھا۔ ہلیری کلنٹن کی طرف سے نئے ایلچی کے انتخاب کے بارے میں سب سے پہلے خبر دینے والے امریکی اخبار واشنگٹن پوسٹ کے مطابق کلنٹن نے پیر کے روز دفترخارجہ میں گروس مین سے ملاقات کی ہے۔ اخبار کے مطابق جمعہ کے روز کلنٹن کے خصوصی خطاب میں اِس فیصلے کے باقاعدہ اعلان کی توقع کی جا رہی ہے۔ ہلیری کلنٹن کی جانب سے نئے خصوصی نمائندے کے تقرر کا باقاعدہ اعلان 18 فروری کو متوقع ہے باقاعدہ تقرری کے اعلان کی صورت میں گروس مین ایک ایسے وقت میں یہ ذمہ داری سنبھالیں گے، جب اوباما انتظامیہ کو افغانستان میں ایک مشکل صورتحال کا سامنا ہے۔ امریکہ کی طرف سے رواں برس جولائی میں افغانستان سے اپنی فوجوں کی واپسی شروع کرنے کے فیصلے کے حوالے سے 2011ء کو ایک مشکل سال قرار دیا جا رہا ہے۔ مارک گروس مین ترکی میں سفارتی ذمہ داریاں نبھا چکے ہیں اور تین دہائیوں تک سفارتی شعبے میں خدمات انجام دینے کے بعد وہ دفتر خارجہ سے سال 2005ء میں ریٹائر ہوئے تھے۔ وہ اس وقت ایک مشاورتی ادارے کوہن گروپ کے نائب صدر ہیں۔ سابق امریکی وزیرخارجہ ولیم کوہن کی زیرسربراہی کام کرنے والے اس ادارے کا کام بین الاقوامی تجارتی صارفین کو مختلف ممالک میں کاروبار کے آغاز کے لیے مشورے دینا ہے۔,امریکی وزیرخارجہ ہلیری کلنٹن نے آنجہانی رچرڈ ہالبروک کی جگہ سابق سفارت کار مارک گروس مین کو افغانستان اور پاکستان کے لیے امریکہ کے خصوصی نمائندے کے طور پر منتخب کیا ہے۔
صرف Twitter ہی نہیں، انٹر نیٹ کی کئی دیگر ویب سائٹس، مثلاً ونڈو لائیو، ہاٹ میل، یاہو اور فلِکر کے صارفین نے بھی ان سائٹس تک رسائی میں مشکلات کی شکایت کی ہے۔شنگھائی میں Twitter ویب سائٹ استعمال کرنے والے ایک شہری نے کہا ہے کہ ایران میں حکام نے فیس بک نامی ویب سائٹ پر جبکہ چینی حکام نے ٹویئٹر پر پابندی لگائی تھی۔ اِس طرح چین اور ایران میں کوئی فرق نہیں ہے۔ چین میں تقریباً ساری ہی سوشل اور سیاسی ویب سائٹس کی بھر پور نگرانی کی جاتی ہے اور حکام اس کی وجہ ممکنہ خطرات کو روکنے کی ریاستی خواہش بتاتے ہیں۔ ابھی مارچ کے مہینے میں بھی ویڈیو ویب سائٹ Youtube کو چین میں اس وقت بند کر دیا گیا تھا، جب بیرون ملک تبتی جماعتوں کے ارکان نے سال 2008ء میں تبت میں احتجاجی مظاہروں کے دوران ریاستی طاقت کے بھر پور استعمال سے متعلق تصاویر اور ویڈیوز جاری کر دی تھیں۔ بین الاقوامی سطح پر انٹر نیٹ کی یہ سوشل نیٹ ورکنگ ویب سائٹس کتنی مقبول اور کامیاب ہیں، اِس کا اندازہ اس ایک مثال سے لگایا جا سکتا ہے کہ امریکی افواج نے Twitter ویب سائٹ پر ہی افغانستان میں جاری جنگ میں اپنی حکمت عملی کے نام سے باقاعدہ نیٹ ورکنگ شروع کر رکھی ہے۔ اسی طرح افغانستان میں امریکی فوجی دستے FaceBook پر دو ہفتے قبل اپنا ایک ذاتی Page شروع کر چکے ہیں اور Youtube پر بھی اسی جنگ کے حوالے سےویڈیوز جاری کی جاتی ہیں۔,چار جون کو چین میں جمہوری تحریک کو فوجی طاقت کے ذریعے کچلنے کے واقعے کو20 برس پورے ہو رہے ہیں۔ بیجنگ کی حکومت نے ملک کے زیادہ تر علاقوں میں انٹر نیٹ کی کئی ویب سائٹس تک عام شہریوں کی رسائی دو جون سے ہی بند کر دی ہے۔
 حکومت کے مخالفین نے اس کی وجہ یہ بتائی ہے کہ اسد انتظامیہ فائر بندی معاہدے کے نفاذ سے پہلے اپنے لیے زیادہ سے زیادہ عسکری کامیابیوں کو یقینی بنانا چاہتی ہے۔ خبر ایجنسی ایسوسی ایٹڈ پریس کے مطابق اس امر کے دیگر اشارے بھی موجود ہیں کہ دمشق حکومت فائر بندی معاہدے پر عمل درآمد اور پھر اس کی پاسداری کا کوئی ارادہ نہیں رکھتی۔  اسی دوران حکومت نواز شامی اخبار الوطن نے نام بتائے بغیر ایک اعلیٰ اہلکار کا حوالہ دیتے ہوئے لکھا ہے کہ حکومت فائر بندی معاہدے کے لیے منگل دس اپریل کی ڈیڈ لائن کی پابند نہیں ہے۔ اخبار کے مطابق دس اپریل سے مختلف علاقوں سے سرکاری دستوں کا انخلاء شروع ہو جانا چاہیے نہ کہ یہ تاریخ اس انخلاء کی تکمیل کی تاریخ ہے۔ الوطن کے مطابق اس طرح دس اپریل بذات خود کوئی ڈیڈ لائن نہیں ہے۔  خبر ایجنسی روئٹرز کے مطابق اسی پس منظر میں اقوام متحدہ اور عرب لیگ کے شام کے لیے امن مندوب کوفی عنان کے ترجمان احمد فوزی نے آج جنیوا میں کہا کہ شامی تنازعے کے فریقین سے توقع کی جاتی ہے کہ وہ دس اپریل سے فائر بندی معاہدے پر عمل درآمد شروع کرتے ہوئے 48 گھنٹوں میں اپنی تمام تر جارحانہ کارروائیاں بند کر دیں گے۔  ساتھ ہی احمد فوزی نے یہ بھی کہا کہ شام نے اقوام متحدہ کے اہلکاروں کو بتایا ہے کہ جنوبی صوبے درعا، شمال مغربی صوبے ادلِب اور دمشق سے شمال کی طرف واقع پہاڑی تعطیلاتی قصبے زبادانی سے سرکاری دستوں کا انخلاء شروع کر دیا گیا ہے۔,شام میں حکومت مخالف کارکنوں کا کہنا ہے کہ اقوام متحدہ کی ثالثی میں طے پانے والے فائر بندی معاہدے پر عمل درآمد سے چند روز پہلے ملکی دستوں نے دارالحکومت دمشق کے مضافات میں ایک بڑا فوجی حملہ شروع کر دیا ہے۔
پیپلز پارٹی کے صوبائی وزیر داخلہ زوالفقار مرزا کا تازہ ترین بیان یہ ہےکہ وہ سندھ سے جرائم کا خاتمہ کر دیں گے۔ جبکہ دوسری طرف سابق صوبائی وزیر اعلی ارباب رحیم نے کہا ہے کہ انہیں قتل کرنے کی سازش تیار کر لی گئی ہے جس میں آصف علی زرداری اور زوالفقار مرزا شامل ہیں ۔  جبکہ زوالفقار مرزا کا کہنا ہے کہ ارباب رحیم کا دماغ خراب ہو چکا ہے اور بطور ڈاکٹر وہ خود ان کا علاج کریں گے، اسی دوران پاکستان پیپلز پارٹی اور متحدہ کے مابین مذاکرات تعطل کا شکار ہو چکےہیں ۔  ماہرین کا کہنا ہے کہ پاکستان پیپلز پارٹی اور متحدہ کی محاز آرائی نومنتخب حکومت کے لئے خطر ناک ثابت ہو سکتی ہے۔ ,صوبہ سندھ بالخصوص کراچی میں پاکستان پیپلز پارٹی اور متحدہ قومی موومنٹ کےمابین، روز بروز تناو میں اضافہ ہوتا جا رہا ہے۔ اور دونوں سیاسی جماعتوں کی جانب سے گرما گرم اور تلخ بیانات اس بات کی غمازی بھی کر رہے ہیں۔
پولیس کے مطابق فی الحال یہ کہنا قبل از وقت ہو گا کہ آیا اس قتل کے پیچھے مذہبی وجوہات کار فرما تھیں یا پھر یہ کہ یہ افراد گائیوں کے ساتھ بدسلوکی کر رہے تھے۔ پولیس  کے مطابق تشدد کر کے دو افراد کو ہلاک کرنے کے اس واقعے کی تحقیقات کی جا رہی ہیں اور یہ بھی دیکھا جا رہا ہے کہ آیا مذکورہ افراد قانونی طور پر جانوروں کو ایک جگہ سے دوسری جگہ منتقل کر رہے تھے یا پھر وہ گوشت کے حصول کے لیے غیر قانونی طور پر ان گائیوں کو لے جا رہے تھے۔ بھارت میں رواں برس گائیوں کے تحفظ کے نام پر مسلمانوں کو قتل کرنے کے کئی واقعات سامنے آ چکے ہیں۔ ہلاک کیے جانے والوں پر اکثر گائیوں کو ذبح کرنے یا ان کا گوشت کھانے کا الزام عائد کیا جاتا ہے۔ خبر رساں ادارے اے ایف پی کے مطابق ’’گاؤ رکھشک‘‘ یا گائیوں کے محافظ کے نام سے وجود میں آنے والے گروپوں کے حملوں میں اضافہ ہوا ہے۔ یہ لوگ ملک کی شاہراہوں پر گشت کرتے ہیں اور وہاں سفر کرنے والے ٹرکوں کو تلاشیاں لیتے ہیں تاکہ گائیوں کی نقل و حمل کو روکا جا سکے۔ رواں برس جون میں مغربی بنگال میں ہی تین مسلمانوں کو اس الزام کے تحت تشدد کر کے ہلاک کر دیا گیا تھا کہ وہ گائیوں کو چوری کر رہے تھے۔ جون میں ہی ایک نوجوان کو ایک ٹرین میں چاقو کے وار کر کے قتل کر دیا گیا جس کے بارے میں شبہ تھا کہ وہ گوشت لے جا رہا تھا۔ اُسی ماہ بھارتی وزیراعظم نریندر مودی نے گائیوں کے تحفظ کے نام پر لوگوں کو قتل کرنے کی مذمت کی تھی۔,بھارت کے مشرقی حصے میں دیہاتیوں نے دو ایسے مسلمانوں کو تشدد کر کے ہلاک کر دیا ہے جن کے ٹرک میں مویشی موجود تھے۔ ہندوؤں میں مقدس سمجھی جانے والی گائے کی رکھوالی کے نام پر یہ مزید دو قتل ہیں۔
 مظاہرین کا کہنا ہے کہ عمر قید کی سزا دلاور حسین سیدی کے لیے بہت نرم ہے۔ بنگلہ دیشی سپریم کورٹ کی طرف سے 74 سالہ جنگی مجرم دلاور حسین کی سزا میں تبدیلی کا اعلان اچانک اور حیران کُن ہے۔ دلاور حسین سیدی کو 1971ء کی جنگ میں جنسی زیادتی اور ملک کی اقلیتی ہندو برادری پر ظلم و جبر سمیت آٹھ الزامات کے تحت گزشتہ برس موت کی سزا سنائی گئی تھی جس کے بعد بنگلہ دیش کو ملکی تاریخ کے بدترین سیاسی بحران کا سامنا کرنا پڑا تھا۔ آج، بُدھ کو دلاور حسین کی موت کی سزا کو عمر قید میں بدلنے کے اعلان سے قبل ہزاروں پولیس اہلکار تعینات کیے گئے تھے۔  دریں اثناء سپریم کورٹ کے اٹارنی جنرل محبوبِ عالم نے اے ایف پی کو بتایا ’’ہمیں توقع تھی کہ عدالت ان کی سزائے موت کو برقرار رکھے گی۔‘‘ محبوب عالم نے عدالتی فیصلے پر عدم اطمینان کا اظہار کیا اور کہا کہ وہ اس سے ناخوش ہیں۔ ان کا مزید کہنا تھا کہ دلاور حسین ایک بدنام زمانہ جنگی مجرم ہے جس نے 9 ماہ جاری رہنے والی1971ء کی جنگ کے دوران خواتین کو اذیت رسانی کا شکار بنایا، ہندوؤں کو جبری طور پر مذہب تبدیل کرنے اور مسلمان بننے پر مجبور کیا تھا اور اُس وقت صورتحال اس حد تک سنگین ہوئی کہ بنگلہ دیش سابق مشرقی پاکستان سے علیحدہ ہو گیا۔,بنگلہ دیش کی عدالت عظمیٰ نے ایک مسلم مبلغ کی سزائے موت کو عمر قید میں تبدیل کرنے کا اعلان کر دیا ہے جس کے بعد سکیولر مظاہرین اور پولیس کے مابین شدید جھڑپیں ہوئی ہیں۔
 براعظم افریقہ میں بین الاقوامی دہشت گرد نیٹ ورک القاعدہ سے نسبت رکھنے والے عسکریت پسند گروپ (AQIM) یعنی اسلامی مغرب میں القاعدہ نے افریقی ملک مالی میں اغوا کیے گئے پانچ افراد کی تصاویر اپنی حامی ایک ویب سائٹ پر ریلیز کر دی ہیں۔ اغوا کے واقعات نومبر میں وقوع پذیر ہوئے تھے البتہ القاعدہ کی جانب سے ان افراد کو مغوی بنانے کی ذمہ داری گزشتہ ہفتے قبول کی گئی تھی۔  اغوا کیے جانے والے افراد میں دو فرانسیسی بھی شامل ہیں۔ القاعدہ نے ان کو جاسوسی کے شبے میں اپنے قبضے میں لیا تھا۔ القاعدہ کے کارکنوں نے ان پانچ افراد کو دو مختلف مقامات سے اغوا کیا تھا۔ دو فرانسیسیوں کے علاوہ تینوں دوسرے مغوی بھی یورپی باشندے ہیں لیکن ان کی شناخت ابھی تک واضح نہیں کی گئی۔  دوسری جانب مالی کی سکیورٹی فورسز نے اعلان کیا ہے کہ اغوا کی ان وارداتوں کے شبے میں پیر کے روز چار افراد کو حراست میں لیا گیا۔ ان چاروں پر شبہ ہے کہ دونوں فرانسیسیوں کی اغوا کی واردات میں وہی ملوث تھے۔ فرانسیسی شہریوں کو چوبیس نومبر کے روز ہمبوری (Hombori) کے مقام سے اغوا کیا گیا تھا۔ ہمبوری کا قصبہ مالی کے شمالی شہر گاؤ (Gao) سے دو سو کلومیٹر کی دوری پر مغرب میں واقع ہے۔ دیگر تین افراد کو پچیس نومبر کے روز ٹمبکٹو شہر سے اغوا کیا گیا تھا۔,شمالی افریقہ میں فعال القاعدہ نے ایک ویب سائٹ پر ان پانچ مغوی یورپی افراد کی تصاویر شائع کر دی ہیں، جن کو گزشتہ ماہ نومبر میں مسلح افراد نے یرغمال بنا لیا تھا۔
شامی فورسز نے ایک طویل عرصے سے اس علاقے کا محاصرہ کر رکھا ہے اور وہاں بڑی تعداد میں لوگ خوراک اور پینے کے پانی کی شدید قلت کے ساتھ ساتھ ادویات اور دیگر ضروری اشیاء کے متلاشی ہیں، جب کہ آسمان سے آگ برس رہی ہے۔ اکرم نے خبر رساں ادارے اے ایف پی سے بات چیت میں کہا، ’’ہم یہ تک نہیں جان پا رہے تھے کہ ہمیں کون قتل کر رہا ہے اور کون قاتل نہیں ہے۔‘‘ اکرم، جو اب پاکستان پہنچ چکے ہیں، نے کہا، ’’ہمیں صرف ایک چیز کا علم تھا اور وہ یہ کہ ہمارا شہر برباد ہو رہا ہے۔‘‘ مشرقی غوطہ میں طبی امداد فراہم کرنے والی تنظیم سیرئین سول ڈیفنس نے الزام عائد کرتے ہوئے کہا ہے کہ صدر اسد کی حامی فورسز نے بمباری کے دوران کلورین گیس کا استعمال کیا ہے، جس کی وجہ سے وہاں بچے ہلاک ہو رہے ہیں اور متاثرہ افراد کو سانس لینے مین دشواری کا سامنا ہے۔ زیر محاصرہ شامی علاقے مشرقی غوطہ میں شدید فضائی حملوں کے بعد وہاں پھنسے عام شہری امداد اور طبی مدد کے منتظر ہیں۔ اقوام متحدہ کی سلامتی کونسل کی جانب سے فائربندی کے مطالبے کے باوجود علاقے میں جھڑپوں کا سلسلہ جاری ہے۔ محمد فضل اکرم سن 1974 میں مشرقی غوطہ منتقل ہوئے تھے۔ ان کی دو بیویاں ہیں، جن میں سے ایک کا تعلق غوطہ ہی سے ہے جب کہ دوسری ان کی پاکستانی کزن ہیں۔ اکرم کے مطابق پھر شہر میں بیرونی عسکریت پسند آ گئے، اس کے دو بیٹوں کو عسکریت پسند گروہ میں بھرتی کر لیا گیا جب کہ تیسرا بیٹا سن 2013ء میں تشدد کی نذر ہو گیا۔,مشرقی غوطہ شدید بمباری سے دوچار ہے اور ایسے میں وہاں پاکستانی شہری محمد فضل اکرم ان افراد میں شامل تھے، جو سب سے پہلے اس علاقے سے نکلنے میں کامیاب ہوئے۔
 ذرائع کے مطابق قبائلی علاقے شمالی وزیر ستان میں دہشتگردوں کے خلاف جاری آپریشن ضرب عضب شروع ہوتے ہی ساڑھے تین سو فوجی جوانوں کو دارالحکومت میں کسی بھی ہنگامی حالت سے نمٹنے کے لیے الرٹ رکھا گیا تھا۔ اب حکومتی نوٹیفکیشن نافذ العمل ہونے کے بعد انہیں کارروائی کا اختیار بھی حاصل ہو گا۔  وفاقی وزرات داخلہ نے چوبیس جو لائی کو آئین کے آرٹیکل 245 کے تحت اسلام آباد کی ضلعی انتظامیہ کی معاونت کے لیے یکم اگست سے اسلام آباد میں فوج کی تعیناتی کا نوٹیفکیشن جاری کیا تھا۔  اس حکومتی فیصلے کو حزب اختلاف اور دیگر سیاسی جماعتوں کی جانب سے تنقید کا نشانہ بنایا گیا تھا۔ اس حکومتی فیصلے کو ممکنہ طور پر حزب اختلاف کی جماعت پاکستان تحریک انصاف کی جانب سے چودہ اگست کو حکومت کے خلاف مجوزہ لانگ مارچ کا راستہ روکنے کی دانستہ کوشش سمجھا جا رہا ہے۔  تاہم وزیر داخلہ چوہدری نثار نے اس فیصلے کا دفاع کرتے ہوئے کہا تھا کہ فوج کو صرف نوے دنوں کے لیے اسلام آباد میں حساس عمارتوں کی حفاظت کے لیے طلب کیا گیا ہے۔  دارالحکومت میں فوج طلب کیے جانے کے حکومتی اقدام کو اسلام آباد ہائی کورٹ میں بھی چیلنج کیا جا چکا ہے۔ عدالت نے سپریم کورٹ کے وکیل احسن الدین شیخ کی درخواست پر چھ اگست کو حکومت کو نوٹس جاری کر رکھا ہے۔  تجزیہ کاروں کا کہنا ہے کہ اسلام آباد میں فوج کی تعیناتی کا حکومتی فیصلہ انتظامی سے زیادہ سیاسی ہے اور آنے والے دنوں میں فوج کو غیر جانبدار رہنے سمیت حکومت کے ساتھ تعاون یا اپوزشن جماعتوں کے حق میں خاموشی اختیار کرنے میں سے کوئی ایک فیصلہ کرنا پڑ سکتا ہے۔,پاکستانی دارالحکومت اسلام اباد میں وفاقی حکومت کی جانب سے ضلعی انتظامیہ کی مدد کے لیے فوج کی تعیناتی کے نوٹیفیکشن پر آج یکم اگست سے عمل درآمد شروع ہو گیا ہے۔
فرانس نے منگل کو پہلا رفال جنگی طیارہ انڈیا کے وزیر دفاع راج ناتھ سنگھ کے حوالے کر دیا ہے۔ انڈیا کو جنگی طیارہ ملنے کے بعد راج ناتھ سنگھ نے اس طیارے پر 'شستر پوجا' یعنی اسلحہ پوجا کی۔ اس سب کے بعد راج ناتھ سنگھ نے اس طیارے میں سفر بھی کیا۔ خبر رساں ادارے اے این آئی کے مطابق وزیر دفاع راج ناتھ سنگھ نے فرانس میں کہا 'مجھے خوشی ہے کہ رفال کی ڈلیوری وقت پر ہو رہی ہے اور امید ہے کہ یہ ہماری فضائیہ کی طاقت میں اضافہ کرے گا۔‘ انھوں نے مزید کہا کہ 'آج انڈیا اور فرانس کے سیاسی اشتراک کے ایک نئے دور میں رفال جنگجو طیارے میں پرواز کروں گا جو ایک اعزاز کی بات ہے'۔ راج ناتھ سنگھ نے کہا کہ ’رفال ایک فرانسیسی لفظ ہے جس کا مطلب آندھی ہے اور میں امید کرتا ہوں کے یہ اپنے نام کی طرح ہی انڈین فضائیہ کو مضبوط کرے گا‘۔ 2010 میں انڈیا کی سابق حکومت نے فرانس سے یہ طیارے خریدنے کا عمل شروع کیا تھا اور2012 سے 2015 تک دونوں کے درمیان بات چیت چل رہی تھی کہ 2015 میں مودی حکومت اقتدار میں آگئی۔  2016 میں انڈیا نے فرانس کے ساتھ 36 رفال طیاروں کے لیے تقریباً 59 ہزار کروڑ کے معاہدے پر دستخط کیے تھے۔ معروف رضا کہتے ہیں کہ ’رفال کے مقابلے کا جنگی طیارہ پورے برصغیر میں چاہے وہ چین ہو یا پاکستان کسی کے پاس بھی نہیں ہے۔ اسی لیے اس کے بارے میں بہت غلط پراپیگنڈہ کیا گیا لیکن ابھی تک کچھ بھی ثابت نہیں ہو سکا۔‘ رفال جوہری میزائل لے جانے کی صلاحیت رکھتا ہے۔ اس میں دو طرح کے میزائل ہیں۔ ایک کی رینج ڈیڑھ سو جبکہ دوسرے کی تقریباً تین سو کلومیٹر ہے۔ جوہری اسلحے سے لیس رفال فضا میں ڈیڑھ سو کلومیٹر تک میزائل داغ سکتا ہے جبکہ فضا سے زمین میں اس کی صلاحیت تین سو کلومیٹر تک ہے۔ داسا ایوی ایشن کے مطابق رفال کی رفتار 2020 کلو میٹر فی گھنٹہ ہے۔ اس کی اونچائی پانچ اعشاریہ تیس میٹر اور لمبائی پندرہ اعشاریہ تیس میٹر ہے۔ اس طیارے میں فضا میں بھی تیل بھرا جا سکتا ہے۔ رفال کو اب تک افغانستان، لیبیا، مالی، عراق اور شام جیسے ممالک میں استعمال کیا جا چکا ہے۔ کئی طرح کی خوبیوں سے لیس رفال کو بین الاقوامی معاہدوں کے سبب جوہری اسلحے سے لیس نہیں کیا گیا تاہم کئی ماہرین کا خیال ہے کہ انڈیا میراج 2000 کی طرح رفال کو بھی اپنی ضرورت کے مطابق ڈھال لے گا۔ انڈین فضائیہ کا کہنا ہے کہ ’رفال ایک بہترین اور با صلاحیت جنگی طیارہ ہے۔‘ سابق وزیر دفاع منوہر پاریکھ کا کہنا تھا کہ ’رفال کا نشانہ کبھی نہیں چوکتا‘۔,فرانس نے منگل کو تیس سو کلومیٹر دور تک میزائل داغنے والا رفال جنگی طیارہ انڈیا کے حوالے کیا جس میں انڈین وزیر دفاع راج ناتھ سنگھ نے پوجا کے بعد سفر بھی کیا۔
انگیلا میرکل پر تنقید کرنے والوں کا تعلق زیادہ تر سیکسنی، تھیورنگیا، برانڈن برگ اور ہیسے کی وفاقی ریاستوں سے ہے۔ ان سبھی صوبوں میں گزشتہ انتخابات میں کرسچین ڈیموکریٹک یونین کو ووٹ پہلے کی نسبت کم ملے تھے۔  جرمن چانسلر پر پچھلی صفوں سے کی جانے والی تنقید شاید کسی حد تک ٹھیک بھی ہو۔ اس کی ایک وجہ یہ بھی ہے کہ کرسچین ڈیموکریٹس میں سے قدامت پسند نظریات کے حامل ووٹروں کی نظر میں انگیلا میرکل ضرورت سے زیادہ جدت پسند ہیں۔ اسی ہفتے کے اواخر میں CDU کے تمام بڑے رہنما ایک پارٹی کنوینشن کے لئے جمع ہوں گے۔ پھر فورا بعد انگیلا میرکل پالیسی مذاکرات کے لئے اپنی مخلوط حکومت میں شامل باقی دونوں جماعتوں کے رہنماؤں ہورسٹ زیہوفر اور گیڈو ویسٹرویلے سے بھی ملیں گی۔ اس بحث میں اگر میرکل اپنا موقف سخت انداز میں پیش کریں، تو کسی کو حیرانی نہیں ہونی چاہیے۔ اس لئے کہ ان کے نقاد بھی یہی چاہتے ہیں۔ یوں سی ڈی یو اور اس کے حکومتی اتحادیوں کے تعلقات میں سرد مہری بھی آ سکتی ہے۔ لیکن انگیلا میرکل کا ایک مسئلہ تو یہ بھی ہے کہ اگر وہ اپنا اب تک کا رویہ برقرار رکھتی ہیں، تو ان پر اور ان کے طرز قیادت پر کی جانے والی تنقید میں اضافہ بھی ہو سکتا ہے۔,گزشتہ موسم خزاں میں جرمنی میں عام انتخابات کے بعد، جب سے انگیلا میرکل دوبارہ چانسلر بنی ہیں، انہیں اپنے طرز قیادت کی وجہ سے تنقید کا سامنا ہے۔
افغان صدر حامد کرزئی بھارتی وزیر اعظم من موہن سنگھ کی دعوت پر پیر کو نئی دہلی پہنچے، جہاں انہیں مقامی قیادت سے اپنی بات چیت آج ہی مکمل کرنا تھی۔ اس لئے کہ کل منگل کو صدر کرزئی بھارت سے بھوٹان کے لئے روانہ ہو جائیں گے، جہاں انہیں سارک سربراہی کانفرنس میں شرکت کرنا ہے۔ حامد کرزئی کے اس تقریبا دو روزہ دورے کا مقصد نئی دہلی کے ساتھ کابل کی عسکری شراکت داری کو بھی مضبوط بنانا ہے۔ نئی دہلی کو خدشہ ہے کہ افغانستان میں اگر صدر کرزئی نے طالبان باغیوں کے ساتھ بالواسطہ مکالمت کا سلسلہ شروع کیا، اور پھر اس کا کوئی مثبت نتیجہ بھی نکلا، تو اس سے افغانستان میں پاکستان کے اثر و رسوخ میں لازمی اضافے کی وجہ سے بھارت کی اپنی سلامتی سے متعلق ترجیحات متاثر ہوں گی۔ اس لئے کہ پاکستان ان چند ملکوں میں شامل تھا جنہوں نے 2001 میں طالبان انتظامیہ کے خلاف امریکی سربراہی میں فوجی کارروائی سے پہلے تک کابل میں طالبان کی حکومت کو باقاعدہ طور پر تسلیم کر رکھا تھا۔ اس پس منظر میں صدر کرزئی نے آج پیر کو نئی دہلی میں بھارتی وزیر اعظم من موہن سنگھ کے ساتھ اپنے مذاکرات کے بعد صحافیوں کو بتایا کہ انہوں نے بھارتی سربراہ حکومت کے ساتھ اپنی بات چیت میں اس بارے میں تفصیلی تبادلہ خیال کیا کہ ایسے طالبان عناصرکے ساتھ مکالمت کے بعد ان کے افغان معاشرے میں دوبارہ سماجی انضمام کی کوششیں کی جانا چاہییں، جو القاعدہ یا کسی دوسرے دہشت گرد نیٹ ورک کا حصہ نہیں ہیں، اور جو افغانستان میں ریاستی آئین کی بالادستی کو بھی تسلیم کرتے ہیں۔,افغان صدر کرزئی نے آج نئی دہلی میں بھارتی رہنماؤں کے ساتھ ان سیاسی ترجیحات کے بارے میں تفصیلی تبادلہ خیال کیا کہ افغانستان میں طالبان کے ساتھ مکالمت کے ذریعے نوسال پرانے مسلح داخلی تنازعے کو کس طرح ختم کیا جا سکتا ہے۔
برطانیہ کا نیا سٹیلتھ یعنی چپ چاپ رازدارانہ طور پر حملہ کرنے والا جنگی طیارہ ایف-35 بی لائٹننگ دوئم نے اپنے پہلے عملی مشن پر دولت اسلامیہ کے خلاف جنگ میں شمولیت اختیار کی ہے۔ برطانیہ کی وزارت دفاع نے کہا ہے کہ جزیرہ قبرص پر تعینات ان جنگی طیاروں نے شام اور عراق میں 14 مسلح تیز رفتار مشنز میں شرکت کی ہے۔ برطانوی رائیل ايئر فورس (آر اے ایف) نے کہا کہ ایف-35بی طیاروں نے کوئی حملہ نہیں کیا تھا، لیکن آپریشن 'بطور خاص عمدہ' رہے۔ وزیر دفاع پینی مورڈونٹ نے اسے ایک تاریخی لمحہ قرار دیا۔ برطانیہ کے پاس فی الحال 17 ایف-35بی طیارے ہیں اور اس نے امریکی ہوابازی کی بڑی کمپنی لاک ہیڈ مارٹن سے مجموعی طور پر 138 ایسے طیارے خریدنے کا معاہدہ کیا ہے۔ یہ طیارہ، جس کی قیمت تقریباً دس کروڑ پاؤنڈ ہے، جمپ جیٹ کی طرح عمودی طور پر لینڈ کر سکتا ہے اور اس میں ریڈار سے بچنے کے لیے سٹیلتھ ٹیکنالوجی موجود ہے، جب کہ اس کی رفتار آواز کی رفتار سے زیادہ ہے۔ ایف 35بی طیاروں کو قبرس کے شہر لیماسول کے پاس اکروتیری ہوائی اڈے پر اترنے سے قبل دیکھا جا سکتا ہے قبرس میں آر اے ایف کے اکروتیری ہوائی بیس پر مئی کے مہینے سے چھ طیارے 'لائٹننگ ڈان' نامی تربیتی مشق کے لیے  تعینات ہیں۔ برطانوی وزارت دفاع نے کہا کہ تربیتی مشق کے طور پر ان طیاروں نے 95 پروازیں کی ہیں جبکہ فارمیشن میں 225 گھنٹوں تک پرواز کی ہے۔ اب ان طیاروں نے جنگجوؤں کے شکار کے دولتِ اسلامیہ کے خلاف جاری ’آپریشن شیڈر‘ میں شمولیت اختیار کی ہے جس کی قیادت برطانیہ کر رہا ہے۔ ایف 35بی طیارے بدھ کی شام مرہم ایئر بیس پر پہنچے وزیر دفاع مورڈونٹ نے قبرس میں آر اے ایف کے ٹھکانے سے بات کرتے ہوئے کہا کہ انھیں اس بات پر بہت فخر ہے کہ اب یہ طیارے ملک کے دفاع کے لیے پروازیں کر رہی ہیں۔ انھوں نے مزید کہا: ’اس میں واضح طور پر بعض غیرمعمولی صلاحیتیں ہیں جن سے ہمیں واقعتاً سبقت حاصل ہے۔‘ یہ طیارے آر اے ایف اور رائیل نیوی کے اشتراک سے چلائے جاتے ہیں اور امید کی جا رہی ہے کہ یہ موسم خزاں میں تین ارب دس کروڑ پاؤنڈ کی مالیت والے نئے کوئین الیزابیتھ کلاس طیارہ بردار بحری جہاز سے ہونے والی مزید مشقوں میں حصہ لیں گے۔ تمام تصاویر کے جملہ حقوق محفوظ ہیں۔,اس طیارے کی قیمت تقریباً دس کروڑ پاؤنڈ ہے اور یہ جمپ جیٹ کی طرح عمودی طور پر لینڈ کر سکتا ہے۔ اس میں ریڈار سے بچنے کے لیے سٹیلتھ ٹیکنالوجی بھی موجود ہے۔
آسٹریلیا کے دور دراز کے جزیروں پر صدیوں سے بسنے والے قدیم مقامی باشندوں کے ناخواندہ بچوں کو ابھی حال ہی میں مختلف اداروں پرمشتمل ایک بین الاقوامی امدادی نیٹ ورک کی طرف سے مفت لیپ ٹاپ کمپیوٹر دیئے گئے۔ یہ لیپ ٹاپ دیکھنے میں بہت سادہ ہیں مگر ان کی بناوٹ دورافتادہ علاقوں میں بسنے والے لوگوں کو انٹرنیٹ کے ذریعے اساتذہ سے رابطے میں رکھنے کے لئے بہت موزوں ہے۔ آسٹریلیا میں مختلف صوبوں کے وزرائے تعلیم کی تیار کردہ ایک مشترکہ رپورٹ کے مطابق ایک تہائی Aborigines طلبہ تعلیم میں عدم دلچسپی کی وجہ سے تیسری جماعت بھی پاس نہیں کر پاتے۔ تاہم اب ان لیپ ٹاپس کے باعث دور دراز کے جزیروں پر رہنے والے ان بچوں کی تعلیم میں دلچسپی مسلسل بڑھ رہی ہے۔ دنیا کے بہت سے پسماندہ اور دور دراز علاقوں میں ناخواندہ یا کم خواندہ بچوں میں مفت لیپ ٹاپ تقسیم کرنے کا یہ پروگرام بین الاقوامی سطح پر مشہور امریکی تعلیمی ادارے MIT کے ایک محقق نکولس نیگرو پونٹے نے بڑے بڑے تجارتی اداروں کے مالی تعاون سے شروع کیا تھا۔ اب تک اس پروگرام کے تحت بہت سے ملکوں میں ایسے قریب ڈیرھ ملین سادہ لیپ ٹاپ غیر تعلیم یافتہ بچوں کو مہیا کئے جاچکے ہیں۔ ان ممالک میں کمبوڈیا، روانڈا اور پاپوا نیو گنی بھی شامل ہیں۔,آسٹریلیا کے دور دراز کے جزیروں پر صدیوں سے بسنے والے قدیم مقامی باشندوں کے ناخواندہ بچوں کو ابھی حال ہی میں مختلف اداروں پرمشتمل ایک بین الاقوامی امدادی نیٹ ورک کی طرف سے مفت لیپ ٹاپ کمپیوٹر دیئے گئے۔
 بھارت کی جنوبی ریاست کیرالا میں پادری سنیل کے جیمز سالویشن آرمی چرچ میں کام کرنے والی کم سن لڑکی کے ساتھ سن 2014 میں جنسی زیادتی کرنے کا مرتکب ہوا تھا۔ استغاثہ نے عدالت میں شہادتوں کے ساتھ ثابت کر دیا کہ اُس نے بچی کے ساتھ کئی مرتبہ جنسی فعل سرزد کیا تھا۔ عدالت نے اِس پادری کو جنسی زیادتی کا مجرم قرار دیتے ہوئے چالیس برس کی قید کی سزا سنائی ہے۔ مقدمے کے لیے مقرر خصوصی وکیل استغاثہ پائس میتھیوز کا کہنا تھا کہ عدالت نے فیصلہ سناتے ہوئے کہا کہ مجرم زیادہ سے زیادہ سزا کا مستحق ہے۔  پولیس پادری کے بارے میں ابھی مزید تفتیش جاری رکھے ہوئے ہے اور خیال کیا گیا ہے کہ اُس نے اسی عرصے میں ایک اور کم سن بچی کے ساتھ بھی جنسی زیادتی کی تھی۔ پادری کی عمر سینتیس برس ہے۔ پادری کو چالیس برس کی قید سزا اُس پر لگائی گئی دو فوجداری دفعات کے تحت دی گئی۔ ایک دفعہ کا تعلق جنسی جرائم سے بچوں کی نگہداشت سے ہے اور اِس کے تحت اُسے بیس برس کی سزا سنائی گئی۔ دوسری دفعہ کا تعلق بھارتی فوجداری قانون کے تحت بچوں کے ساتھ جنسی زیادتی کا ارتکاب کرنے سے ہے۔ اِس کے تحت بھی علیحدہ سے پادری کو بیس برس کی سزا دی گئی۔ عدالتی فیصلے سے یہ ظاہر نہیں کہ دونوں سزائیں ایک ساتھ شروع ہوں گی یا یکے بعد دیگرے مکمل کی جائیں گی۔,ایک بھارتی عدالت نے ایک مسیحی پادری کو بارہ سالہ بچی کے ساتھ جنسی زیادتی کرنے پر چالیس برس کی سزا سنائی ہے۔ بچی کے ساتھ پادری نے زیادتی کا ارتکاب گرجا گھر کے کمپلیکس میں کیا تھا۔
پاکستان کی ایک غیر سرکاری تنظیم پاکستان انسٹی ٹیوٹ آف لیجیسلیٹیو ڈیویلپمنٹ اینڈ ٹرانسپیرنسی(PILDAT) کی طرف سےیہ رپورٹ بدھ کے روز جاری کی گئی۔ ممتاز قانون دان جسٹس ریٹائرڈ ڈاکٹر ناصرہ جاوید اقبال نے ڈوئچے ویلے کو بتایا کہ ایک ایسے وقت میں جب پاکستان میں دہشت گردی، لوڈ شیڈنگ اور افراط زر کی وجہ سے سارے کاروبار مندے کا شکار ہیں، ارکان اسمبلی کے اثاثوں میں غیر معمولی اضافہ ہر پاکستانی کیلئے حیرت کا باعث ہے۔  لاہور ہائیکورٹ بار ایسو سی ایشن کی سابق صدر ڈاکٹر ناصرہ جاوید اقبال کا یہ بھی کہنا تھا کہ معلوم ذرائع آمدن سے زیادہ اثاثے رکھنے والے ارکان اسمبلی کے خلاف کاروائی کیلئے انسداد بدعنوانی ایکٹ کے تحت کوئی بھی شہری قانون کا دروازہ کھٹکھٹا سکتا ہے۔ ماضی میں کئی لوگوں کے خلاف اس طرح کی قانونی کاروائی ہو چکی ہے۔  ادھر پاکستان کے سابق وزیر خزانہ سرتاج عزیز کے مطابق کمزور مالی حیثیت والے متحدہ مجلس عمل کے ارکان کے اسمبلیوں سے نکل جانے ، ملک میں پراپرٹی کی قیمتوں میں اضافے اور صاحب حیثیت لوگوں کے ایوان میں آنے کی وجہ سے ارکان اسمبلی کے اثاثوں میں یہ اضافہ دیکھنے میں آ رہا ہے۔ ان کے مطابق اس میں کوئی حیرانگی کی بات نہیں ہے۔  ان سارے دلائل کے باوجود عوامی حلقوں کی طرف سے یہ سوال بھی اٹھایا جا رہا ہے کہ اربوں روپے کے اثاثے رکھنے والے سیاستدانوں کی طرف سے سیلاب زدگان کی امداد کیلئے فراخ دلانہ گرم جوشی کیوں دیکھنے میں نہیں آ رہی ہے؟ ,پاکستان میں قومی اسمبلی کے اراکین کے اثاثوں میں غیر معمولی اضافے کی تحقیقات کا مطالبہ زور پکڑتا جا رہا ہے۔ ایک غیر سرکاری تنظیم کے مطابق پچھلے چھ سالوں میں قومی اسمبلی کے ارکان کے اثاثوں میں تین گنا اضافہ ہوا ہے۔
 اندازہ ہے کہ کل اتوار کو ہونے والے فرانسيسی پارليمانی انتخابات ميں نو منتخب صدر فرانسوا اولاند کی سوشلسٹ پارٹی اور اُس کے بائيں بازو کے اتحاديوں کو نماياں کاميابی حاصل ہو گی۔ پچھلے ماہ دائيں بازو کے سابق صدر نکولا سارکوزی پر فتح حاصل کرنے کے بعد اولاند فرانس کو يورپی مالیاتی بحران، بڑھتی ہوئی بے روزگاری اور جمود کی شکار معیشت جيسے مسائل سے نکالنے کی کوشش کر رہے ہیں اور ساتھ ساتھ اقتدار پر اپنی گرفت مضبوط بنانا چاہتے ہيں۔  صدر اولاند کی سوشلسٹ پارٹی نے عوام سے اپيل کی ہے کہ وہ انہيں پارليمنٹ ميں اکثريت دلائيں تاکہ وہ اپنے پروگرام پر عمل جاری رکھيں۔ وزير اعظم اَیرو نے پچھلے دنوں کہا کہ يا تو صدر اولاند کو پارليمنٹ ميں اکثريت حاصل ہو جائے گی اور يا پھر داياں بازو پھر کامياب ہو جائے گا اور اس کا مطلب يہ ہو گا کہ تبديلی کا عمل پھر رک جائے گا۔ ليکن دائيں بازو کا سياسی گروپ خبردار کر چکا ہے کہ سوشلسٹ ٹيکس ميں زبردست اضافے کا منصوبہ بنا رہے ہيں تاکہ وہ نئے اخرجات پورے کر سکيں جنہيں وہ غير ذمہ دارانہ قرار ديتا ہے۔ ليکن اس کے باوجود تجزيہ نگاروں کا کہنا ہے کہ صدر اولاند کے ايسے کسی شکنجے ميں پھنس جانے کا امکان نہيں جس ميں وہ دائيں بازو کی کاميابی کے باعث اُس کے ساتھ مل کر حکومت کرنے يعنی cohabitation پر مجبور ہوں گے۔ فرانس کے سياسی نظام ميں صدر کو حکومت قائم رکھنے کے ليے پارليمانی اکثريت درکار ہوتی ہے ورنہ وزير اعظم ہی زيادہ تر ملکی پاليسی کا تعين کرتا ہے۔,فرانس ميں کل اتوار کو پارليمانی انتخابات کا پہلا مرحلہ منعقد ہو گا۔ تجزيہ نگاروں کے مطابق اس ميں صدر فرانسوا اولاند اور بائيں بازو کی دوسری جماعتيں کامياب رہيں گی۔
ماہرین نے خبردار کیا ہے کہ ویکسینز پر عوام کے عدم اعتماد کا مطلب ہے کہ دنیا خطرناک اور جان لیوا امراض سے لڑائی میں پیچھے کی جانب جا رہی ہے۔  ویکسین کے ذریعے مدافعت کے تیئں لوگوں کے رویے کے بارے میں اب تک کے سب سے بڑے عالمی مطالعے سے پتہ چلا ہے کہ دنیا کے بعض خطوں میں اس پر اعتماد میں کمی آئی ہے۔  اس عالمی سروے کے مطابق بڑی تعداد میں لوگوں نے کہا کہ انھیں ویکسین پر بہت کم اعتماد ہے۔  ویکسین دنیا بھر میں اربوں لوگوں کا تحفظ کرتی ہے۔ ان کے استعمال کے باعث بیماریاں مکمل ختم ہو چکی ہیں جن میں چیچک شامل ہے جبکہ وہ کئی کو ختم کرنے کے دہانے پر ہیں جیسا کہ پولیو۔  لیکن کچھ بیماریوں سے لڑنا مشکل بھی ہے جیسے کہ خسرہ جو لوگوں کی جانب سے ویکسین سے جی چرانے کے باعث پھر سے زندہ ہو جاتی ہے۔ اور لوگوں کے اس رویے کی ایک وجہ خوف، غلط معلومات ہیں۔  اعداد وش مار سے پتا چلا ہے ک دنیا کے قریباً ہر خطے میں ایسے کیسز میں اضافہ ہوا ہے اور سنہ 2016 کے مقابلے مںی سنہ 2017 مںی ایسے کیسز میں 30 فیصد اضافہ ہوا ہے۔  فرانس بہت سے یورپی ممالک میں سے ایک ہے جہاں اب خسرے کی وبا دوبارہ پھوٹ رہی ہے۔ وہاں تین میں سے ایک شخص ویکسین کے محفوظ ہونے کے حوالے سے اختلاف رکھتا ہے۔  یہ دنیا میں کسی بھی ملک میں سب سے بڑی تعداد ہے جہاں لوگ ویکسین کے پر اثر ہونے کے بارے میں اختلافی رائے رکھتے ہیں۔  امریکہ نے بھی خسرے کی وبا کا سامنا کیا ہے۔ یہ کئی دہائیوں میں سب سے بڑی وبا ہے۔ رواں برس کے دوران اب تک 26 ریاستوں میں 980 کنفرم کیسز سامنے آئے ہیں۔  ان میں سب سے اوپر جنوبی ایشیائی ممالک ہیں جہاں 95 فیصد لوگ اس سے متفق ہیں جس کے بعد مغربی افریقہ کا نمبر ہے جہاں تناسب 92 فیصد ہے۔  اس کے برعکس حال ہی میں یہ سامنے آیا ہے کہ بہت سے عوامل شامل ہو سکتے ہیں۔ بظاہر جو لوگ سائنس ، ادویات اور صحت کے بارے میں معلومات رکھتے ہیں وہ اس سے کم متفق ہوتے ہیں۔  جاپان میں ایچ پی وی ویکسین کے بارے میں تحفظات پائے جاتے ہیں وہاں اعصابی مسائل سے متعلق لنکس بھی شیئر کیے گئے۔ ماہرین کےخیال سے اس سے لوگوں کے ویکسین سے متعلق عمومی اعتماد پر ضرب پڑی۔ الزامات ہیں کہ حکومت نے زیادہ مقدار میں ویکسین کو خردید لیا ہے اور اب پریشانی ہے کہ یہ بہت جلد بازی میں بنائی گئی اور یہ محفوظ نہیں ہوسکتی۔ جبکہ برطانیہ میں ایم ایم آر جیب اور آٹزم کے حوالے سے غلط خبریں پھیلائی جا رہی ہیں۔ ,ویکسین کے ذریعے مدافعت کے تئیں لوگوں کے رویے کے بارے میں اب تک کے سب سے بڑے عالمی مطالعے سے پتا چلا ہے کہ بعض خطوں میں اس پر اعتماد میں کمی آئی ہے۔
نائجیرین ماہرین کہتے ہیں کہ ملک میں ایچ آئی وی ایڈز کے پھیلنے کی سب سے بڑی وجہ عوام میں ایڈز کے بارے میں شعور کی کمی ہے۔ ان کو یہ پتا ہی نہیں کہ کس طرح اس سے بچا جاسکتا ہے اوراس پر قابو پانے کے لئے کیا کیا جانا چاہئے۔ لوگ اس بیماری سے ڈرتے ہیں اورجن افراد کو ایچ آئی وی ایڈز ہے ان کے ساتھ برا سلوک کیا جاتا ہے۔ خاص طورپریہ صورتحال نوجوانوں کے لئے گھراور اسکول و کالج میں انتہائی پریشانی کا باعث بنتی ہے۔ تاہم پریشانی کے باوجود اس وائرس سے متاثرہ افراد کی تعداد مسلسل بڑھ رہی ہے۔ ایڈز کے شکار نوجوان جب شادی کرنا چاہتے ہیں تو ایک مسئلہ کھڑا ہو جاتا ہے۔ اس حوالے سے ایک تنظیم کافی متحرک ہے۔ وہ ایڈز کے مریضوں کی آپس میں شادیاں کراتی ہے۔ نائجیریا کی حکومت اورغیر سرکاری تنظیمیں ایڈز کے خلاف بہت زیادہ کام کر رہی ہیں۔ تاہم ان کا زیادہ ترکام شہروں تک ہی محدود ہے۔ گاؤں میں ایچ آئی وی ایڈز سے آگاہی کی مہم نہ ہونے کے برابر ہے۔ ,"اقوام متحدہ کے ادارے UNAIDS کے مطابق نائجیریا میں تقریباً 2,6 ملین افراد ایچ آئی وی ایڈزکے موزی مرض کا شکار ہیں۔ ان میں سے زیادہ تر کی عمریں پندرہ سے پچیس سال کے درمیان ہیں۔"
ان کے اس بیان کے بارے میں جب ان سے بات کی گئی تو انھوں نے بی بی سی کو بتایا کہ ’نیو ڈیل‘ سے ان کی مراد یہ تھی کے جس طرح ماضی میں امریکہ میں معاشی بحران کے دوران ادارے ایک ساتھ بیٹھے تھے۔ اگر اس نیو ڈیل کی تاریخ دیکھی جائے تو اس میں امریکہ کے 32ویں صدر فرینکلن ڈی روزویلٹ کا نام سامنے آتا ہے جنھوں نے معاشی بحران سے نمٹنے کے لیے امریکہ میں آئینی قوانین متعارف کروائے۔  فواد چوہدری نے جس امریکی نیو ڈیل کی طرف اشارہ کیا ہے اس کی کہانی کچھ مختلف ہے۔ گریٹ ڈپریشن کے تناظر میں امریکہ میں بےروزگاری انتہائی تیزی سے بڑھ رہی تھی اور امریکی صدر ایف ڈی آر نے امریکی معیشت کی بحالی کے لیے متعدد اقدامات کیے جن میں بینکاری کے نظام میں اصلاحات جیسے سٹاک ٹریڈنگ پر حکومتی نگرانی، نوجوانوں کو سرکاری نوکریاں دینا، سوشل سکیورٹی ایکٹ، کسانوں کے لیے مراعات وغیرہ شامل تھا۔  امریکی سپریم کورٹ نے ایسے کچھ اقدامات کو غیر آئینی قرار دیا کیونکہ امریکی آئین فری مارکیٹ کی ضمانت دیتا ہے۔ اس کے جواب میں صدر نے عدالت کو ایسے فیصلے دینے سے روکنے کے لیے کوشش کی کہ امریکی سپریم کورٹ میں ججوں کی تعداد میں اضافہ کیا جائے۔ تاہم ان کے اس اقدام کو بطور ’کورٹ پِکنگ‘ دیکھا گیا اور شدید مخالفت کے بعد صدر کو یہ خیال ترک کرنا پڑا۔  صحافی عارفہ نور کہتی ہیں ’ہر سیاستدان کی اپنی سوچ ہے کہ بات چیت کا طریقہ کیا ہونا چاہیے لیکن اب تک ہونے والی تمام باتوں میں عام نکتہ یہی ہے کہ سب اداروں کے درمیان ڈائیلاگ ضروری ہے اور ہونا چاہیے۔ کیونکہ ہم نے دیکھا ہے کہ جب ادارے آپس میں لڑتے ہیں تو ایک بے یقینی کی صورتحال پیدا ہوتی ہے۔‘ صحافی اور تجزیہ کار محمد ضیا الدین کہتے ہیں ’لوگوں کی خواہش تو ہوسکتی ہے کہ کوئی ڈیل ہوجائے۔ لیکن یہ اس وقت تک ممکن نہیں ہے جب تک پاکستان کی سب سے بڑی اور طاقتور سیاسی جماعت، یعنی پاکستان کی فوج کو اس بات کا احساس نہ ہو جائے کہ ان کو اپنے آئینی دائرہ کار میں رہتے ہوئے کام کرنا ہوگا۔ تب تک ڈیل کا کوئی سوال پیدا نہیں ہوتا۔‘ محمد ضیا الدین کہتے ہیں ’عدلیہ پر ماضی میں افواجِ پاکستان کے ساتھ مل کر سابق وزیر اعظم کو ہٹانے کے الزامات لگتے رہے ہیں۔ اب لگتا تو یہی ہے کہ سبھی ادارے آئین کو ملک سے کم تر سمجھتے ہیں۔ اور یہ بھول جاتے ہیں کہ پاکستان کا قیام برٹش کلونیل قوانین کے تحت ہوا تھا۔ کہنے کا مقصد ہے کہ آئین نے پاکستان کو بنایا ہے پاکستان نے آئین کو نہیں بنایا ہے۔ تو ان سب اداروں کو سب سے پہلے آئین کی پاسداری کرنے پڑے گی۔ جس کے بعد بات چیت کا عنصر آئے گا‘۔ ,اگر ’نیو ڈیل‘ کی تاریخ دیکھی جائے تو اس میں امریکہ کے 32ویں صدر فرینکلن ڈی روزویلٹ کا نام سامنے آتا ہے جنھوں نے معاشی بحران سے نمٹنے کے لیے امریکہ میں آئینی قوانین متعارف کروائے تھے۔
عالمی ادارہ صحت نے سوائن فلو کوخطرے کے حساب سے نمبر چار سے بڑھا کر پانچویں درجے کی متعدی بیماری قرار دے دیا ہے۔ ورلڈ ہیلتھ آرگنائزیشن کی عالمگیر وبا کی شکل اختیار کرنے کے حوالے سے بنائی گئی چھ درجاتی ٹیبل پر کسی بیماری کے پانچویں نمبر پر آنے کا مطلب ہے کہ وہ نہ صرف انسان سے انسان کو لگ سکتی ہے بلکہ اسکی کسی ایک خطے کے دو یا دو سے زیادہ ممالک میں موجودگی کی تصدیق ہوچکی ہے۔ درجہ نمبر پانچ کا مطلب یہ بھی ہے کہ اس بیماری کے عالمگیر وبائی شکل اختیار کرنے کے خطرات بہت بڑھ گئے ہیں۔گزشتہ پچیس برسوں میں یہ پہلا موقع ہے کہ عالمی ادارہ صحت نے کسی بیماری کو درجہ پانچ کی خطرناک بیماری قرار دیا ہے۔  دوسری طرف ہالینڈ میں بھی ایک تین سالہ بچے کے سوائن فلو سے متاثر ہونے کی تصدیق کردی گئ ہے۔ جو کہ ہالینڈ میں سوائن فلو کا پہلا کنفرم کیس ہے۔ ادھرکروشیا کے وزیر صحت ڈارکو میلانو ِوچ نے بھی اپنے ملک میں سوائن فلو سے متاثر ہونے والے پہلے کیس کی تصدیق کی ہے جو کہ ایک خاتون طالبہ ہے جو میکسیکو کے مطالعاتی دورے سے واپس آئی ہے۔ براعظم ایشیا میں اب تک سوائن فلو سے متاثرہ کسی کیس کی تصدیق نہیں ہوئی ہے، مگر اس سلسلے میں تقریبا تمام ایشیائی ممالک نے احتیاطی تدابیر اختیار کی ہیں۔ جنوب مشرقی ایشیائی ممالک آسیان کے وزراء صحت کا دو روزہ اجلاس منعقد ہورہا ہے جس میں اس خطرے سے بچاؤ اور اس سے نمٹنے کے لئے اقدامات پر غور کیا جائے گا۔ ,سوائن فلو کے نتیجے میں اب تک میکسیکو میں 176 افراد ہلاک ہوچکے ہیں۔ ادھر عالمی ادارہ صحت نے اس بیماری کی سنگینی کا درجہ چار سے بھی بڑھا کر اب پانچ کردیا ہے۔
شمالی وزیرستان کے صدر مقام میران شاہ کے مشرق میں تیرہ کلو میٹر دوری پر واقع ایسوری نامی علاقہ طالبان جنگجوؤں کا گڑھ تصور کیا جاتا ہے۔ ایک مقامی سکیورٹی افسر نے اپنا نام ظاہر نہ کرنے کی شرط پر خبر رساں ادارے AFP کو بتایا ،’’ امریکی ڈرون طیارے سے ایک میزائل فائر کیا گیا، جو طالبان جنگجوؤں کے کمپاونڈ پر گرا۔ اس حملے کے نتیجے میں کم از کم تیرہ جنگجو ہلاک ہوئے جبکہ پانچ زخمی ہو گئے۔ ہلاک شدگان میں زیادہ تر غیر ملکی تھے۔‘‘ انہوں نے مزید کہا کہ یہ کمپاؤنڈ ایک قبائلی شخص کی ملکیت تھا۔ بغیر پائلٹ والے طیارے کی مدد سے یہ میزائل حملہ ہفتے کی شام اس وقت کیا گیا، جب لوگ تراویح کی نماز ادا کرنے میں مصروف تھے۔ ایک اور مقامی سکیورٹی اہلکار نے بھی اس حملے اور اس کے نتیجے میں ہونے والی ہلاکتوں کی تصدیق کی تاہم انہوں نے ہلاک شدگان کی شناخت کے بارے میں کچھ نہیں بتایا۔ اسی طرح ایک اور مقامی سکیورٹی اہلکار نے AFP کو بتایا کہ اس حملے کے بعد طالبان باغیوں نے گاؤں کی ناکہ بندی کی اور مقامی افراد کو گھروں میں ہی رہنے کی تاکید کی۔ ایک اندازے کے مطابق اگست 2008ء سے ان ڈرون حملوں کے نتیجے میں اب تک کم ازکم ایک ہزار افراد ہلاک ہو چکے ہیں۔ ان ہلاک شدگان میں طالبان باغیوں کے کئی اہم کمانڈربھی بتائے جاتے ہیں۔ اطلاعات کے مطابق مجموعی طور پر اب تک کوئی ایک سو دس ڈورن حملے کئے جا چکے ہیں۔ ,پاکستانی قبائلی علاقے شمالی وزیرستان میں مبینہ امریکی ڈرون حملے کے نتیجے میں کم ازکم تیرہ مشتبہ جنگجو ہلاک جبکہ پانچ زخمی ہو گئے ہیں۔ مقامی حکام کے مطابق یہ حملہ ہفتے کی شام جنگجوؤں کے ایک مبینہ کمپاؤنڈ پر کیا گیا۔
شہزادہ ولیم کے محل کے ذریعے نے اس تاثر کو زائل کیا ہے کہ شہزادہ ولیم اتوار کو جاری ہونے والی دستاویزی فلم پر اپنے بھائی پر 'غصہ' ہیں برطانوی شہزادہ ولیم کے محل کینسنگنٹن پیلس کے ایک ذریعے نے بی بی سی کو بتایا ہے کہ شہزادہ ولیم ایک ٹی وی ڈاکیومنٹری میں اپنی ذہنی صحت کے بارے میں بات کرنے پر شہزادہ ہیری کے لیے ’فکر مند‘ ہیں۔  کہا جا رہا ہے کہ شہزادہ ہیری ڈیوک آف سسیکس اور میگھن مارکل ڈچز آف سسیکس  نے جب آئی ٹی وی کی ایک دستاویزی فلم میں بتایا کہ وہ کس طرح جدوجہد کر رہے ہیں، تو اس کے بعد شہزادہ ولیم نے امید ظاہر کی ہے کہ اس شاہی جوڑے کے لیے سب کچھ ’بالکل ٹھیک‘ ہوجائے گا۔  شہزادہ ہیری نے اسی انٹرویو میں اپنے بھائی شہزادہ ولیم کے ساتھ تعلقات میں ’دراڑیں‘ پڑنے کے حوالے سے سوالوں کے جواب دیے۔ انھوں نے کہا کہ وہ اور ان کے بھائی شہزادہ ولیم مختلف راہوں پر گامزن ہیں۔  شہزادہ ہیری نے دی سن، ڈیلی مرر اور بند ہو جانے والے اخبار نیوز آف دی ورلڈ کے خلاف ہائی کورٹ میں مقدمہ دائر کر رکھا ہے کہ انھوں نے مبینہ طور پر ان کا فون ہیک کر کے ان کی گفتگو کو نشر کیا تھا۔ خطرے کی گھنٹیاں بج رہی ہیں۔ اس صبح ایک باخبر ذریعے نے بی بی سی کو بتایا کہ شہزادہ ولیم اپنے بھائی پر ان کے دیے گئے انٹرویو کے حوالے سے 'غصہ' ہیں۔  لیکن محل کے ایک ذریعے نے بتایا کہ انھوں نے شہزادہ ولیم کے مزاج کو ایسا نہیں سمجھا ہے۔ اس کے بجائے ان اہلکار کے مطابق شہزادہ ولیم کے مزاج میں شاہی جوڑے کی خیریت کے لیے فکرمندی تھی۔  ان انٹرویوز میں ایسے دو لوگوں کو دکھایا گیا جو بے پناہ دباؤ میں تھے، اتنا دباؤ کہ وہ اپنے خدشات عوام کے سامنے لانے کے لیے بھی تیار تھے۔ ہیری اب بھی اپنی ذہنی صحت سے نمٹ رہے ہیں اور ان کی والدہ ڈیانا پرنسس آف ویلز کا سایہ اب بھی ان کی زندگی پر موجود ہے۔  شہزادہ ہیری محتاط گفتگو کا طریقہ سیکھ چکے ہیں لیکن انھوں نے بھائی کے ساتھ  اپنے تعلقات کو جس انداز میں بیان کیا ہے وہ اس کی تصدیق کرتا ہے کہ ان کی زندگی بدل چکی ہے اور اب دونوں بھائیوں میں زیادہ قربت نہیں رہی۔ اس میں کوئی شک نہیں کہ بھائیوں میں محبت رہے گی لیکن کچھ چیزیں بدل چکی ہیں۔ جب پریزینٹر ٹام بریڈبی نے کہا کہ اب تک کا سفر مشکل تھا، تو میگھن نے کہا ’ہاں‘ ایسا ہی تھا۔ شہزادہ ہیری نے ذہنی صحت کے مسائل کا اعتراف کیا۔ یہ شاہی جوڑا اب دباؤ محسوس کر رہا ہے اور اس کا اظہار بھی کر رہا ہے۔ شہزادہ ہیری اب ہر کیمرے اور ہر ہیڈ لائن میں اپنی ماں لیڈی ڈیانا کا عکس دیکھ رہے ہیں۔,برطانوی شہزادہ ولیم کے محل کینسنگنٹن پیلس کے ایک ذریعے نے بتایا ہے کہ شہزادہ ولیم ایک ڈاکیومنٹری میں اپنی ذہنی صحت کے بارے میں بات کرنے پر شہزادہ ہیری کے لیے 'فکر مند' ہیں۔
سینکیانگ میں کاشغر کے پرانے شہر سے ایک اوئغر عورت اپنے بچوں کے ہمراہ جا رہی ہے۔ چین پر الزام ہے کہ وہ اوئغروں کی آبادی کو مانع حمل پالیسی کے ذریعے کنٹرول کرنے کی کوشش کر رہا ہے۔ ایک جرمن محقق کے تجزیے کے مطابق، چین کی مانع حمل کی پالیسیاں چین کے جنوب مغربی صوبے سنکیانگ میں اویغوروں کی آبادی میں آئندہ بیس برسوں میں ایک تہائی کمی لا سکتی ہے۔ جرمن ریسرچر کے تجزیے کا نتیجہ یہ نکلا ہے کہ علاقائی پالیسیوں کی وجہ سے اقلیتوں کی آبادی  میں 26 لاکھ سے 45 لاکھ کے درمیان کمی ہو سکتی ہے۔  اپنی رپورٹ میں مسٹر زینز لکھتے ہیں کہ سنکیانگ کے حکام نے سن 2019 میں 'جنوبی خطے کی چار اقلیتی علاقوں میں بچے پیدا کرنے کی عمر والی عورتوں میں سے اسی فیصد کو مختلف مانع حمل آپریشنز کر کے بانچھ بنانے کی کوشش کرنے کا ارادہ کیا، جس میں IUDs یا نس بندی کا حوالہ دیا گیا ہے'۔ ماہرین کا خیال ہے کہ چین نے سنکیانگ میں کم از کم دس لاکھ اویغور اور دوسرے مسلمانوں کو حراست میں لیا ہے، اور حکومت کو وہاں اقلیتوں کی مسلمان آبادی کو کم کرنے کی کوشش کے الزامات کا سامنا ہے۔ زینز کی تحقیق کے مطابق، چین کی پیدائش پر قابو پانے والی پالیسیاں جنوبی سنکیانگ میں ہن چینیوں کی آبادی میں موجودہ آٹھ فیصد سے 47 فیصد کا اضافہ ہو سکتا ہے۔ چینی حکومت پر الزام ہے کہ وہ سنکیانگ صوبے میں اویغور مسلمانوں کی آبادی کو کم کرنے کی کوشش کر رہی ہے۔ مردم شماری کے اعداد و شمار کے بعد پیدائش کی شرحوں میں زبردست کمی واقع ہونے کے بعد چین نے گذشتہ ہفتے اعلان کیا تھا کہ وہ جوڑوں کو تین بچوں تک پیدا کرنے کی اجازت دے گا۔ لیکن سنکیانگ کی جانب سے دستاویزات کے انکشاف ہونے سے معلوم ہوتا ہے کہ وہاں دعوؤں کے برعکس ایک پالیسی پر عملدرآمد کیا جا رہا ہے، جن میں خواتین کو حراست میں لیا گیا یا دوسری صورت میں پیدائش پر قابو پانے کے لیے ان عورتوں کے جبراً آپریشن کیے گئے۔ علاقائی اعداد و شمار، پالیسی دستاویزات اور لوگوں کے بیانات پر مبنی مسٹر زینز کی ایک سابقہ رپورٹ میں الزام لگایا گیا تھا کہ سنکیانگ میں حاملہ اویغور خواتین کے حمل گرانے سے انکار کرنے پر انھیں قید میں ڈالے جانے کی دھمکیاں دی جارہی ہیں، جبکہ دوسروں کو انٹرا یوٹیرس ڈیوائسز لگائے گئے تھے یا نس بندی کی سرجری پر مجبور کیا گیا تھا۔ چین خاص طور پر اویغور آبادی کو کم کرنے کی کوئی کوشش کرنے سے انکار کرتا ہے، چینی حکام کی دلیل کے مطابق سنکیانگ میں اقلیتوں کی شرح پیدائش میں کمی کی وجہ اس خطے میں عام پیدائش کے کوٹے کے نفاذ کے ساتھ ساتھ لوگوں کی آمدن میں اضافے اور خاندانی منصوبہ بندی کے وسائل تک بہتر رسائی ہے۔,ایک تجزیاتی رپورٹ نے دعویٰ کیا ہے کہ مانع حمل اور آبادی پر کنٹرول کرنے والی پالیسیوں کی وجہ سے چین میں اویغور اقلیت کی آبادی میں لاکھوں کی تعداد میں کمی ہو سکتی ہے۔
ماسکو سے جمعہ سولہ جون کو ملنے والی نیوز ایجنسی روئٹرز کی رپورٹوں کے مطابق روسی وزارت دفاع نے اپنے فیس بک پیج پر جاری کردہ ایک بیان میں کہا ہے کہ ایسی رپورٹیں ہیں کہ البغدادی شاید مارا جا چکا ہے تاہم ماسکو حکومت ان رپورٹوں کی سچائی کا تعین کرنے کی کوششوں میں مصروف ہے۔ روسی وزارت دفاع کے مطابق جس حملے میں البغدادی کی ممکنہ موت کا شبہ ظاہر کیا جا رہا ہے، وہ شام میں روسی دستوں کو انٹیلیجنس ذرائع سے ملنے والی ان اطلاعات کے بعد کیا گیا تھا کہ تب رقہ کے قریب داعش کے رہنماؤں کے ایک اجلاس کی تیاریاں کی جا رہی تھیں۔ ماسکو میں وزارت دفاع نے مزید کہا، ’’ان معلومات کے مطابق، جن کی اب مختلف ذرائع سے تصدیق کرنے کی کوششیں کی جا رہی ہیں، ’اسلامک اسٹیٹ‘ کے اس اجلاس میں داعش کا سربراہ ابوبکر البغدادی بھی موجود تھا، جو اس فضائی حملے میں مارا گیا۔‘‘ روسی وزارت دفاع کے مطابق 28 مئی کو داعش کے خلاف جو فضائی حملہ کیا گیا تھا، اس کے بارے میں خیال ہے کہ اس میں اس شدت پسند تنظیم کے کئی دیگر سرکردہ رہنما بھی مارے گئے تھے۔ ان افراد میں داعش کے قریب 30 فیلڈ کمانڈر اور ان کے 300 تک ذاتی محافظ بھی شامل تھے۔ کئی ماہرین یہ بھی کہہ رہے ہیں کہ اگر اس روسی فضائی حملے میں ممکنہ طور پر داعش کے رہنما البغدادی سمیت اس گروہ کے سینکڑوں سرکردہ کمانڈر اور ان کے محافظ ہلاک کر دیے گئے تھے، تو اس بارے میں اطلاعات اسی وقت یا پھر گزشتہ قریب تین ہفتوں کے دوران لیکن آج سے پہلے کیوں منظر عام پر نہیں آئی تھیں؟,روسی وزارت دفاع کے مطابق ماسکو ان رپورٹوں کا جائزہ لے رہا ہے کہ شدت پسند گروہ ’اسلامک اسٹیٹ‘ یا داعش کا سربراہ ابوبکر البغدادی شاید مئی کے آخر میں شامی شہر رقہ کے قریب کیے گئے ایک بڑے روسی فضائی حملے میں مارا جا چکا ہے۔
افغان شہریوں کی رائے پر مبنی سروے رپورٹ انسٹیٹیوٹ برائے مطالعہٴ جنگ اور امن (Institute of War and Peace Studies) نے مرتب کیا ہے۔ اس رپورٹ میں بتایا گیا ہے کہ اسی فیصد افغان شہریوں کے مطابق اُن کے ملک کی جنگی صورت حال کا خاتمہ صرف اور صرف امن ڈیل سے ممکن ہے۔ صرف بیس فیصد کا خیال ہے کہ افغان تنازعے کا فوجی حل ممکن ہے۔ سروے میں چھیالیس فیصد افغان شہریوں نے خواہش ظاہر کی کہ امن ڈیل کے بعد امریکا اور مغربی دفاعی اتحاد نیٹو کی افواج کا مکمل انخلا ضرور ہونا چاہیے۔ اسی سروے میں ستاون فیصد افراد نے طالبان تحریک سے توقع کی کہ وہ ڈیل کے بعد غیر ملکی جہادیوں کو اپنی صفوں میں سے اور دوسرے مقامات سے بیدخل کرنے کے عملی اقدامات کریں گے۔ تراسی فیصد جواب دینے والے اس کے حق میں ہیں کہ خواتین کو بھی امن عمل کا حصہ بنایا جائے۔ سترہ فیصد نے اس کی مخالفت کرتے ہوئے کہا کہ امن مذاکرات میں خواتین کی شرکت ضروری نہیں۔ سروے کے اعداد و شمار سے ظاہر ہوا ہے کہ افغان شہریوں کی کثیر تعداد کو خدشہ ہے کہ امن ڈیل کے بغیر امریکی فوج کے ممکنہ انخلا سے ملک خانہ جنگی کا شکار ہو جائے گا۔ افغان شہریوں کو خدشہ ہے کہ امن ڈیل کے بغیر امریکی فوج کے ممکنہ انخلا سے ملک خانہ جنگی شروع ہو سکتی ہے​​​​ اسی سروے میں اکتالیس فیصد افغان شہریوں نے طالبان کے ساتھ مذاکرات کرنے والے امریکی ایلچی کی کوششوں کو سراہا اور اُن کو اس منصب کے لیے درست انتخاب قرار دیا جبکہ انتالیس فیصد نے اُن کی کوششوں کو واقعات اور تقاضوں سے کم قرار دیتے ہوئے اُن کے منصب پر موجودگی کی مخالفت کی۔,ایک سروے رپورٹ کے مطابق تقریباً نصف افغان شہریوں نے امن ڈیل کے بعد امریکی فوج کی واپسی میں دلچسپی ظاہر کی ہے۔ امکان ہے کہ امریکا اور طالبان میں امن ڈیل جلد طے پا سکتی ہے۔
چالیس سالہ نواز نے بھی اپنی شناخت ظاہر نہ کرنے کی شرط پر ڈی ڈبلیو کو اپنی والدہ کے لیے جرمن ویزے کے حصول کی اپنی کوششوں کے بارے میں بتایا۔ نواز کے مطابق وہ گزشتہ بارہ برس سے جرمن شہری ہیں اور انہوں نے اپنی والدہ کو جرمنی بلانے کے لیے ہیلتھ انشورنس سمیت تمام درکار کاغذات کے ساتھ ویزے کی درخواست دی۔ تاہم ان کی والدہ کی ویزہ درخواست یہ کہہ کر مسترد کر دی گئی کہ وہ جرمنی سے واپس پاکستان نہیں لوٹیں گی۔ ڈی ڈبلیو کی اعداد و شمار کا تجزیہ کرنے والی ٹیم نے وفاقی جرمن دفتر خارجہ کے ویزا سے متعلق ڈیٹا کا تفصیلی جائزہ لیا۔ اس ڈیٹا میں سن 2014 سے لے کر سن 2017 تک دنیا بھر میں جرمن سفارت خانوں کی جانب طویل مدتی ویزا درخواستوں کا ریکارڈ شامل ہے۔ مختصر مدتی وزٹ ویزوں کا جائزہ اس رپورٹ میں شامل نہیں ہے۔ مائگریشن کے امور کے ماہر محقق یوشین اولٹمر کا تاہم کہنا ہے کہ ویزا درخواستوں پر فیصلے کرتے وقت درخواست گزار کی شہریت ایک اہم کردار ادا کرتی ہے۔ اوسنابرک یونیورسٹی سے وابستہ اولٹمر نے ڈی ڈبلیو کو بتایا، ’’ہمیشہ ایسا ہوتا ہے کہ درخواست گزار کے آبائی وطن کے سیاسی حالات کیسے ہیں، یہ بات ویزا جاری کرتے ہوئے پیش نظر رکھی جاتی ہے۔‘‘ علاوہ ازیں یہ سوال بھی پیش نظر رہتا ہے کہ ویزا جاری کیے جانے کی صورت میں درخواست گزار جرمنی کی سکیورٹی یا سماجی نظام کے لیے خطرہ تو نہیں بنے گا۔,اگر آپ کبھی پاکستان سے طویل مدتی جرمن ویزے کے حصول کے عمل سے گزرے ہوں تو آپ جانتے ہوں گے کہ یہ کتنا مشکل اور تھکا دینے والا عمل ہے۔ ڈی ڈبلیو نے دنیا بھر اور پاکستان سے جرمن ویزے سے متعلق اعداد و شمار کا جائزہ لیا۔
 اسپین کے دارالحکومت میں M-15 نامی تحریک گزشتہ برس 15 مئی کو شروع کی گئی تھی۔ اس تحریک میں درجنوں گروپس شامل ہیں، جو کسی سیاسی جماعت کی وابستگی سے بالاتر ہوکر ملک میں وسیع تر سیاسی اور اقتصادی اصلاحات کے لیے سرگرم عمل ہیں۔ ہسپانوی ذرائع ابلاغ کے مطابق اس تحریک کے تحت مختلف مظاہروں میں ایک سال کے اندر قریب 80 لاکھ افراد شریک ہوچکے ہیں۔  مظاہرے میں شریک افراد نے ہاتھوں میں بینر اٹھا رکھے تھے، جن میں سے کچھ پر لکھا تھا، ’’ وہ ہماری عزت نہیں کرتے۔ ہم تمھارے اقتصادی بحران کے لیے ادائیگی نہیں کریں گے۔‘‘ ایک خاتون کا اس موقع پر کہنا تھا، ’ بینک اور بڑی کمپنیاں تمام سرمایہ جمع کر رہی ہیں جبکہ ہمارے پاس کوئی روزگار نہیں۔‘  اسپین کی M-15 تحریک ایسے نوجوانوں نے شروع کی، جن کے مطابق ملک میں بے روزگاری کی بلند شرح اور اقتصادی مسائل کا سبب وہ مالیاتی طاقتیں ہیں جو سیاسی نظام پر اثر انداز ہورہی ہیں۔ اس تحریک میں دانشوروں سے لے کر گھریلوخواتین، طالب علم، بوڑھے اور بچے بھی شامل ہیں۔ محتاط اندازوں کے مطابق اسپین کے اقتصادی بحران کے باعث وہاں کی قریب ایک تہائی آبادی بے روزگار ہوچکی ہے۔ اسپین کی موجودہ صورتحال کے سبب تمام یورو زون دباؤ میں دکھائی دے رہا ہے۔ حالیہ مظاہروں کے منتظیمن کا کہنا ہے منگل 15 مئی کو تحریک کا ایک سال مکمل ہونے تک مختلف احتجاجی پروگرام جاری رہیں گے۔,یورپی ملک اسپین میں حکومتی پالیسیوں سے ناراض افراد کی تحریک 15-M کا ایک برس مکمل ہونے پر ہزارہاں افراد سماجی مساوات کے مطالبے اور ’معاشی تشدد‘ کے خلاف سڑکوں پر نکل آئے۔
 ایران میں اسلامی انقلاب کے چونتیس برس مکمل ہونے کی خوشی میں ملک بھر میں سرکاری اور غیر سرکاری سطح پر مختلف تقریبات کا انعقاد کیا جا رہا ہے۔ ’جشن آزادی‘ کی تقریبات کے دوران آج بروز اتوار ایرانی صدر محمود احمدی نژاد نے تہران کے آزادی چوک پر لوگوں کے جم غفیر سے خطاب کرتے ہوئے اصرار کیا ہے کہ ان کی حکومت اپنے جوہری پروگرام پر کسی قسم کے دباؤ کا شکار نہیں ہو گی۔   خبر رساں ادارے روئٹرز نے مقامی میڈیا کے حوالے سے بتایا ہے کہ اس موقع پر ایرانی صدر احمدی نژاد کا کہنا تھا کہ وہ اپنے جوہری پروگرام پر ایران کے دشمنوں سے اُس وقت مذاکرات کریں گے، جب وہ ان پر دباؤ دینا بند کر دیں گے۔ تاہم اس دوران احمدی نژاد کا لہجہ سپریم لیڈر آیت اللہ علی خامنہ ای کے مقابلے میں قدرے نرم تھا۔ ایرانی سپریم لیڈر نے سات فروری کو امریکا کے ساتھ براہ راست مذاکرات کو رد کر دیا تھا۔  اس دوران ایران کی طرف سے ایٹمی ہتھیاروں کی تیاری کی مبینہ کوششوں کے باعث اقوام متحدہ کی سلامتی کونسل اور مغربی ممالک نے اس پر متعدد مرتبہ پابندیاں عائد کی ہیں۔ خدشہ ہے کہ ایران اپنے جوہری پروگرام کی آڑ میں ایٹمی ہتھیاروں کی تیاری کی کوشش میں ہے۔ اگرچہ ایران ایسے الزامات کو مسترد کرتا ہے تاہم وہ ابھی تک مغربی ممالک کے ایسے خدشات کو دور کرنے میں ناکام رہا ہے۔,ایرانی صدر نے اسلامی انقلاب کی 34 ویں سالگرہ کے موقع پر کہا ہے کہ وہ اپنے جوہری پروگرام پر عالمی طاقتوں کے ساتھ مذاکرات کے دوران دباؤ میں نہیں آئیں گے۔ آج بروز اتوار ایران میں مختلف تقریبات کا انعقاد کیا جا رہا ہے۔
فرنچ اوپن کے ایک میچ میں اسپین کے یہ کھلاڑی زخمی ہونے کے باعث روبن سوئڈرلنگ کے ہاتھوں شکست کے بعد اس ایونٹ سے باہر ہو گئے تھے۔ رافائل نادال اپنی کہنی کی تکلیف میں مبتلا ہونے کے باعث ومبلڈن اوپن ٹینس میں شرکت نہیں کر پائے تھے۔ اب انہوں نے اپنی ویب سائٹ پراعلان کیا ہے کہ وہ جلد ہی اپنی پریکٹس کا دوبارہ آغاز کرنا چاہتے ہیں۔ ’’مونٹریال کا ایونٹ بہت اہم ہے اور میں اس میں شرکت سے پہلے پوری طرح فٹ ہونا چاہتا ہوں۔‘‘ نادال اگست میں منٹریال ماسٹرز میں شرکت کے لئے پرامید ہیں ابھی حال ہی میں بارسلونا میں تفصیلی طبی معائنے کے بعد ان کے معالجین نے انہیں مشورہ دیا تھا کہ وہ دوبارہ اپنی پریکٹس شروع کر سکتے ہیں۔ نادال کا کہنا ہے کہ وہ آئندہ پیر کے روز سے اگلے ماہ ہونے والے مانٹریال ماسٹرز کے لئے بھرپور تیاری کا سلسلہ شروع کر دیں گے۔ نادال کی غیر موجودگی میں راجر فیڈرر نے نہ صرف ومبلڈن کا ٹائٹل بآسانی اپنے نام کر کے پندرہ گرینڈ سلیم جیتنے کا نیا عالمی ریکارڈ قائم کر دیا تھا بلکہ یوں انہوں نے رافائل نادال سے عالمی نمبر ایک کھلاڑی کا اعزاز بھی چھین لیا تھا۔  نادال نے گذشتہ برس اگست میں راجر فیڈرر ہی سے یہ پوزیشن چھینی تھی اور اس کے بعد رواں برس کے آغاز میں آسٹریلین اوپن گرینڈ سلیم کے فائنل میں فیڈرر کو شکست دے کر انہوں نے اپنی یہ پوزیشن مضبوط بھی کر لی تھی۔ اب لیکن انہیں دوبارہ عالمی نمبر ایک بننے کے لئے ایک بار پھر فیڈرر کے خلاف متاثر کن کارکردگی کا مظاہرہ کرناہوگا۔ ادارت : امجد علی,رافائل نادال اگست میں منعقد ہونے والے مونٹریال ماسٹرز ٹینس ٹورنامنٹ میں شرکت کے لئے اگلے ہفتہ اپنی ٹریننگ کا آغاز کر دیں گے۔ وہ کچھ عرصے سے زخمی ہونے کے باعث ٹینس کورٹ سے باہر تھے۔
پیر نو ستمبر کو جاری ہونے والے ایک نادر شاہی حکم نامے کے تحت پاکستان کے سب سے بڑے صوبے پنجاب کے تھانوں میں چھوٹے پولیس اہلکاروں کےموبائل فون کے استعمال پر پابندی عائد کردی گئی ہے۔اس حکم نامے کے بعد راولپنڈی پولیس کے سربراہ نے پولیس اسٹیشن آنے والے شہریوں کے موبائل فون بھی گیٹ پر رکھوانے کے احکامات جاری کر دیے تھے جنہیں میڈیا کے دباؤ پر بعد ازاں واپس لے لیا گیا۔ موبائل فون کے حوالے سے یہ اقدام پنجاب پولیس کے اہلکاروں کی جانب سے ملزمان پر تشدد کیے جانے کی متعدد ویڈیوز وائرل ہونے کے بعد سامنے آیا۔ یاد رہے چند دن پہلے اے ٹی ایم مشین توڑ کر کیمرے کو منہ چڑانے والا ملزم پولیس کی حراست میں جاں بحق ہوگیا تھا۔ ملزم کی پولیس کی حراست کے دوران مبینہ طور پر تشدد کی ویڈیوز بھی سوشل میڈیا پر سامنے آئیں جنہیں لاکھوں لوگوں نے شیئر کیا تھا۔ خیال کیا جاتا ہے کہ یہ ویڈیو‍ بھی ایک پولیس اہلکار کے ذریعے ہی باہر آئیں۔ ڈیجیٹل احتساب سے خوف کا معاملہ صرف تھانوں تک ہی محدود نہیں بلکہ پاکستان کے بہت سے دیگر سرکاری اور غیر سرکاری ادارے بھی سیٹیزن جرنلزم، سوشل میڈیا اور موبائل فوٹوگرافی سے پریشان ہیں۔ کچھ عرصہ پہلے امتحانی مراکز میں نقل کی ویڈیوز سامنے آئیں تو امتحانی مراکز میں موبائل لے جانے پر پابندی عائد کر دی گئی۔ سکیورٹی کے نام پر وی وی آئی پی تقریبات میں موبائل لے جانے پر پہلے ہی پابندی ہے، سٹیٹ بنک آف پاکستان سمیت کئی دفاتر میں آپ موبائل فون نہیں لے جا سکتے۔,پاکستان کے سب سے بڑے صوبے پنجاب کے تھانوں میں چھوٹے پولیس اہلکاروں کےموبائل فون کے استعمال پر پابندی عائد کردی گئی ہے۔ تنویر شہزاد اپنے بلاگ میں اسے تعفن دور کرنے کی بجائے محض ناک بند کرنے سے تشبیہ دیتے ہیں۔
سن دو ہزار دس میں عارف نظامی کا اخبار پاکستان ٹوڈے اور انگریزی اخبار ایکسپریس ٹریبیون شروع ہوئے۔ ایک ٹی وی چینل اے آر وائی کی طرف سے نیا اخبار شروع کرنے کے علاوہ ایک مقامی کاروہاری گروپ کی طرف سے بھی نیا ٹی وی چینل شروع کرنے کی اطلاعات مل رہی ہیں۔ لیکن اس کے ساتھ ہی جیو انگلش اور وطین ٹی وی چینلز بن کھلے ہی مرجھا گئے۔ دھوم ٹی وی بھی اپنی نشریات جاری نہ رکھ سکا۔ پاکستانی تین بڑے اخبارات اپنے پچیس فی صد صفحات کم کرنے پر مجبور ہیں  اخبار ڈیلی پوسٹ بھی بند ہو گیا۔ اس کے علاوہ ایک درجن سے زائد ٹی وی چینلز نے اپنا بیشتر عملہ فارغ کر دیا ہے۔ پاکستان فیڈرل یونین آف جرنلٹس کے سیکریٹری جنرل شمس الاسلام کے مطابق دو درجن سے زائد صحافتی اداروں میں کارکنوں کو تنخواہیں بھی بر وقت ادا نہیں کی جارہی ہیں۔ ملک کے تین بڑے اخبارات اپنے پچیس فی صد صفحات کم کرنے پر مجبور ہو چکے ہیں۔ تجزیہ نگار سلمان عابد کے مطابق نئی سرمایہ کاری نہ ہونے کی وجہ سے صحافتی اداروں کی آمدن میں بھی قابل ذکر اضافہ نہیں ہو سکا ہے۔ ممتاز ماہر ابلاغیات جاوید جبار کے مطابق دو ہزار دس سیچوریشن کے ساتھ ساتھ کنفیوژن اور میڈیا کی عدم بلوغت کا سال بھی تھا۔ تاہم ان کے مطابق اس سال انٹرنیٹ جرنلزم کوکافی وسعت ملی ہے۔ ان کا کہنا ہے کہ آزادی اظہار پر کوئی قدغن لگائے بغیر حکومت کو ایک قومی ابلاغی پالیسی بنانی چاہیے اور اس مقصد کے لیئے پارلیمنٹ میں بحث ہونی چاہیے۔ رپورٹ: تنویر شہزاد، لاہور  ادارت: امتیاز احمد,رواں برس میڈیا کارکنوں کو ملازمتوں سے بر طرف کیا گیا ہے،کئی اخبار بند ہو گئے اور بہت سے اخبار ڈمی ہو کر رہ گئے ۔ دھوم دھام سے شروع ہونے والے بہت سے ٹی وی چینلوں نے خراب مالی حالت کی وجہ سے اپنے کام کو بہت محدود کر لیا۔
 منگل کی دوپہر تقریب حلف برداری کے بعد انہوں نے کہا کہ وہ ایک نئے انداز میں سماجی اور اقتصادی اصلاحات کرتے ہوئے آسٹریا کو بحران سے باہر نکال لیں گے، ’’اقتصادی ترقی کی راہ میں سب سے بڑی رکاوٹ چڑچڑاپن اور بیزای ہے۔‘‘ اس دوران انہوں نے 2025ء تک ایک طویل المدتی منصوبہ ترتیب دینے کا بھی اعلان کیا ہے، جو آسٹریا کو ایک مرتبہ پھر پرکشش بنا دے گا۔   نئے چانسلر کو کئی مشکلات کا سامنا ہے۔ سب سے پہلے تو انہیں سوشل ڈیموکریٹک پارٹی میں پڑنے والی دراڑوں کو ختم کرنا ہے۔ اس کے بعد مخلوط حکومت میں شامل اپنے اتحادیوں کے ساتھ روابط کو بھی بہتر کرنا ہے۔ اس کے علاوہ ان کندھوں پر ایک بڑی ذمہ داری اپنے ان ہم وطنوں کو راضی کرنا ہے، جو مہاجرین کی آمد کی وجہ سے حکومت سے ناخوش ہو گئے ہیں۔ ماہرین کے مطابق کرسٹیان کیرن کو ملک میں بڑھتی ہوئی بے روزگار کے مسئلے پر بھی قابو پانا ہو گا کیونکہ 2018ء میں ہونے والے اگلے عام انتخابات میں یہ ملکی سیاست کا اہم ترین موضوع بن سکتا ہے۔  وہ 1945ء کے بعد اس ملک کے تیرہویں سربراہ حکومت ہیں۔ ان سے قبل یہ عہدہ ویرنر فے مان کے پاس تھا۔ انہوں نے تقریباً ایک ہفتہ قبل چانسلر اور سوشل ڈیموکریٹک پارٹی کی سربراہی سے مستعفی ہونے کا اعلان کیا تھا۔ فے مان کو داخلی سطح پر تنقید کا سامنا تھا۔ فے مان کے دور میں سوشل ڈیموکریٹک پارٹی کی مقبولیت میں واضح کمی واقع ہوئی ہے اور ایک تازہ جائزے کے مطابق آج کل اس پارٹی کی مقبولیت کی شرح صرف 21 فیصد ہے۔,آسٹریا میں کرسٹیان کیرن نے ملک کے نئے چانسلر کے عہدے کا حلف اٹھا لیا ہے۔ کیرن ریلوے کے محکمے میں مینجیر کے عہدے پر فائز تھے۔ آسٹریا نے بحران کے وقت ایک مینیجر کی صلاحیتوں پر بھروسہ کیا ہے۔
لبنان کے دارالحکومت بیروت سے ہفتہ گیارہ نومبر کو ملنے والی نیوز ایجنسی روئٹرز کی رپورٹوں کے مطابق ملکی صدر کے دفتر کی طرف سے کہا گیا ہے کہ سعودی عرب کی حکومت کے لیے یہ لازمی ہو چکا ہے کہ وہ اس امر کی وضاحت کرے کہ ریاض میں اچانک اپنے استعفے کا اعلان کرنے والے سعد الحریری کو واپس لبنان لوٹنے سے کون سی وجوہات روکے ہوئے ہیں۔ لبنانی حکام کا خیال ہے کہ سعد الحریری کو سعودی عرب نے اپنے ہاں روک رکھا ہے۔ الحریری نے گزشتہ ہفتے سعودی عرب ہی سے ریکارڈ کرائے گئے اپنے ایک نشریاتی اعلان میں بیروت میں ملکی حکومت کے سربراہ کے طور پر اپنے عہدے سے مستعفی ہونے کا اعلان کر دیا تھا۔ سعد الحریری کی سعودی عرب میں گزشتہ قریب ایک ہفتے سے مسلسل خاموشی مشرق وسطیٰ کی اس ریاست کے لیے نہ صرف ایک سیاسی بحران کا اشارہ بنتی جا رہی ہے بلکہ اسی وجہ سے لبنانی معیشت بھی دھچکے میں آ چکی ہے، جہاں مالیاتی اور اقتصادی منڈیوں میں گزشتہ چند روز سے شدید بے یقینی پائی جاتی ہے۔ نیوز ایجنسی اے پی کے مطابق لبنانی عوام اس وقت شدید نوعیت کے خدشات کا شکار ہیں کہ مستقبل قریب میں ان کے ملک میں حالات کیا رخ اختیار کریں گے۔ دوسری طرف ماہرین کو تشویش یہ ہے کہ سعودی عرب اور اس کی حلیف خلیجی ریاستوں کا لبنان کے بارے میں موجودہ رویہ اور سعد الحریری کا ابھی تک وطن واپس نہ لوٹ سکنا ان خدشات کو تقویت دے رہے ہیں کہ اب لبنان میں بھی ایک بحران سر اٹھاتا جا رہا ہے۔,لبنانی صدر میشال عون نے سعودی عرب سے ان وجوہات کی وضاحت طلب کی ہے، جن کے سبب وزیر اعظم سعد الحریری واپس وطن نہیں لوٹ رہے۔ الحریری نے گزشتہ ہفتے سعودی عرب کے ایک دورے کے دوران اچانک اپنے عہدے سے استعفیٰ دے دیا تھا۔
 نیپال کے وزیر اعظم بابو رام بھٹا رائے نے رواں برس نومبر کی 22 تاریخ کو پارلیمانی انتخابات کا اعلان کر رکھا ہے، لیکن جو سیاسی بےسکونی کی فضا قائم ہے، اس کے تناظر میں ایسا دکھائی دیتا ہے کہ ان کا انعقاد ممکن نہیں اور التواء یقینی ہے۔ سیاسی ماہرین کے مطابق سیاسی عدم استحکام حقیقت میں خانہ جنگی اور بادشاہت کے خاتمے کے بعد سے نیپال کے سیاسی منظر کا نمایاں پہلو ہے۔ یہ اہم ہے کہ نیپال کی معیشت ابھی تک خانہ جنگی کے اثرات کے بعد سے ابھر نہیں سکی ہے۔  نیپالی وزیراعظم بابو رام بھٹا رائے کا تعلق کمیونسٹ پارٹی آف نیپال سے ہے، جس نے مسلح خانہ جنگی میں باقاعدہ شرکت کی تھی۔ نیپال میں عام انتخابات کے بعد وجود میں آنے والی خصوصی دستور ساز اسمبلی آئین سازی کی مہلت تک اپنا فریضہ انجام دینے سے قاصر رہی ہے۔ انتخابات کے لیے بائیس نومبر کی تاریخ کو اپوزیشن جماعتوں نے مسترد کرتے ہوئے وزیر اعظم کے استعفے کا مطالبہ شروع کر دیا ہے۔ موجودہ وزیر اعظم نے اپوزیشن کے مطالبے کو تسلیم کرنے سے انکار کردیا ہے۔,نیپال میں سیاسی بحران بدستور جاری ہے اور بادشاہت کے خاتمے کے بعد بننے والی جمہوری حکومت ابھی تک دستور سازی کی منزل تک پہنچنے سے قاصر ہے۔
خبر رساں ادارے ایسوسی ایٹڈ پریس نے ڈچ پولیس کے حوالے سے اتوار کے دن بتایا ہے کہ انیس سالہ افغان جاوید ایس سے چھان بین کا سلسلہ جاری ہے اور اس حملے کے محرکات میں دہشت گردانہ کارروائی کا عنصر بھی ملحوظ رکھا جا رہا ہے۔ جمعے کے دن اس ملزم نے ایمسٹرڈیم کے مرکزی ریلوے اسٹیشن پر چاقو سے وار کرتے ہوئے دو امریکی شہریوں کو زخمی کر دیا تھا۔ ہفتے کے دن ہالینڈ میں امریکی سفارتخانے نے تصدیق کر دی تھی کہ زخمی ہونے والے دونوں افراد امریکی باشندے ہیں، جس کے بعد ڈچ پولیس نے اس کیس کے حوالے سے تازہ ترین معلومات میڈیا کو فراہم کیں۔ بتایا گیا ہے کہ حملہ آور کے ابتدائی بیان سے ظاہر ہوتا ہے کہ اس کارروائی کا محرک دہشت گردی تھا۔ تاہم یہ نہیں بتایا گیا کہ ملزم نے کیا بیان دیا تھا۔ زخمیوں کا علاج جاری ہے اور طبی ذرائع کے مطابق ان کی حالت خطرے سے باہر ہے۔ ان امریکی شہریوں کی شناخت ظاہر نہیں کی گئی ہے۔ دوسری طرف زخمی حملہ آور بھی ایک ہسپتال میں زیر علاج ہے۔ جاوید کی شہریت افغانستان کی بتائی گئی ہے جبکہ اس کے پاس جرمنی کا ریزڈینس پرمٹ ہے۔ ادھر جرمن حکام نے تصدیق کی ہے کہ ملزم کے گھر پر چھاپہ مارا گیا ہے اور وہاں سے ڈیٹا اسٹوریج ڈوائسز کو ضبط کر لیا گیا ہے۔ بتایا گیا ہے کہ ان کا تجزیہ کیا جائے گا، جو اس کیس کی تحقیقات میں مدد فراہم کر سکے گا۔ میڈیا رپورٹوں کے مطابق جرمن پولیس اس کیس کی تحققیات کے سلسلے میں ڈچ حکام کے ساتھ مکمل تعاون کر رہی ہے۔,ایمسٹرڈیم میں چاقو سے حملہ کرنے والے 19 سالہ ملزم جاوید ایس کا تعلق افغانستان سے ہے۔ ڈچ پولیس اس حملے کی چھان بین ایک دہشت گردانہ کارروائی کے طور پر کر رہی ہے۔ حملہ آور کے پاس جرمنی میں رہنے کا قانونی اجازت نامہ ہے۔
 مبصرین کے مطابق روس کے صدارتی انتخابات میں وزیر اعظم ولادمیر پُوتن کی جیت اور ایک مرتبہ پھر منصب صدارت پر براجمان ہونے کے قوی امکانات ہیں تاہم الیکشن مانیٹر کرنے والے افراد کے الزامات کے باعث ان انتخابات کی شفافیت پر سوالیہ نشان لگ گیا ہے۔  روس کے الیکشن کمیشن نے رائے شماری میں فراڈ یا بے ضابطگیوں کے الزامات کی تردید کی ہے۔ خیال رہے کہ چار دسمبر کو ہونے والے پارلیمانی انتخابات کے دوران بھی بے قاعدگیوں اور دھاندلی کے الزامات لگائے گئے تھے۔  ستائیس ہزار کے قریب افراد نے صدارتی انتخابات میں رائے شماری کے معائنے کے لیے رجسٹریشن کرائی تھی۔ ان معائنہ کاروں کی ویب سائٹ نے اتوار کی دو پہر تک تین ہزار تین سو بے قاعدگیوں کی نشاندہی کی تھی۔   نئے صدر کے انتخاب کے لیے ووٹنگ آج اتوار کی شام میں جا کر ختم ہو گی۔ روس کے انتہائی مشرقی علاقوں میں پولنگ کا آغاز ہفتے کی شام جرمن معیاری وقت کے مطابق نو بجے سے ہو گیا تھا۔ پولنگ کا دورانیہ صبح آٹھ بجے سے شام آٹھ بجے تک ہے۔ پورے ملک میں کل نوے ہزار پولنگ اسٹیشن قائم کیے گئے ہیں۔  روس کے صدارتی الیکشن میں بظاہر موجودہ وزیر اعظم ولادی میر پوتن کی جیت کو یقینی خیال کیا جا رہا ہے۔ اگر وہ پہلے مرحلے میں پچاس فیصد سے زائد ووٹ حاصل کرنے میں ناکام رہے تو سب سے زیادہ ووٹ حاصل کرنے والے دو امیدواروں کے درمیان دوسرے مرحلے کے الیکشن کا انتظام کیا جائے گا۔,سوشل نیٹ ورکنگ ویب سائٹس کا استعمال کرتے ہوئے ہزاروں معائنہ کاروں نے اتوار کے روز روس کے صدارتی انتخابات کی پولنگ میں بے ضابطگیوں کے الزامات عائد کیے ہیں۔
"امريکی اہلکاروں نے مطلع کيا ہے کہ افغان صوبے لوگر ميں ايک امريکی ڈرون حملے ميں تيرہ شہريوں کی ہلاکت کے واقعے کی باقاعدہ طور پر تحقيقات شروع کر دی ہيں۔ افغانستان ميں تعينات امريکی کمان کی جانب سے بدھ کی شب جاری کردہ بيان ميں کہا گيا ہے کہ امريکی افواج شہريوں کی جانوں کے ضياع سے بچنے کے ليے ہر ممکن کوشش کرتی ہے اور اس مخصوص واقعے کے حقائق جاننے کے ليے افغان حکام کے ساتھ کام جاری ہے۔ يہ امر اہم ہے کہ اکتوبر سن 2001 سے افغانستان ميں طالبان کے خلاف جاری اس جنگ ميں ہزارہا افغان شہری مارے جا چکے ہيں۔ رواں سال کو شہريوں کی ہلاکت يا زخمی ہونے کے حوالے سے بد ترين سال قرار ديا جا رہا ہے۔ پہلے چھ ماہ ميں 1,662 سويلين ہلاک اور ساڑھے تين ہزار کے لگ بھگ زخمی ہو چکے ہيں۔ اقوام متحدہ کی ايک رپورٹ کے مطابق افغانستان ميں ہونے والی مجموعی ہلاکتوں ميں شہريوں کا تناسب بيس فيصد ہے۔",افغانستان ميں کيے گئے ايک امريکی ڈرون حملے ميں 13 شہريوں کی ہلاکت کے بعد امريکی حکام نے اس واقعے کی تحقيقات شروع کر دی ہيں۔ افغانستان ميں ہونے والی مجموعی ہلاکتوں ميں شہريوں کا تناسب بيس فيصد ہے۔
آج منگل کو بن غازی میں ایک پریس کانفرنس سے خطاب کرتے ہوئے داؤد اوغلو نے کہا:’’جب تک لیبیا میں سلامتی کی صورت حال مکمل طور پر مستحکم نہیں ہو جاتی، مغربی دفاعی اتحاد نیٹو کی اَفواج کی جانب سے فراہم کی جانے والی سکیورٹی مدد جاری رہے گی۔‘‘ اِس پریس کانفرنس میں لیبیا کے باغیوں کی عبوری قومی کونسل کے سربراہ مصطفیٰ عبد الجلیل بھی موجود تھے۔ صحافیوں سے باتیں کرتے ہوئے ترک وزیر خارجہ نے یہ بھی کہا کہ لیبیا کے شہریوں کی بھلائی کے لیے لیبیا کے منجمد اثاثے بحال کر دیے جانے چاہییں۔ اُن کا کہنا تھا:’’رمضان کا مہینہ ختم ہونے سے پہلے پہلے ان منجمد اثاثوں کو بحال کر دیا جائے کیونکہ لیبیا کو جلد از جلد مالی وسائل کی ضرورت ہے۔‘‘ آج کی پریس کانفرنس میں داؤد اوغلو نے یہ بھی بتایا کہ اُنہوں نے کل پیر کے روز امریکی وزیر خارجہ ہلیری کلنٹن کے ساتھ ساتھ رابطہ گروپ برائے لیبیا میں شامل دَس دیگر ملکوں کے وُزرائے خارجہ کے ساتھ بھی بات چیت کی اور اُن کے ساتھ اس موضوع پر تبادلہء خیال کیا کہ اقتدار کی منتقلی تک کے عبوری عرصے میں لیبیا کو کیسے سیاسی، اقتصادی اور فوجی مدد فراہم کی جائے۔ اس رابطہ گروپ کا اجلاس اسی ہفتے ترکی کے شہر استنبول میں منعقد ہونے والا ہے، جس میں لیبیا کی ضرورتوں کو پورا کرنے کے لیے ٹھوس اقدامات پر غور کیا جائے گا۔,ترکی کے وزیر خارجہ احمد داؤد اوغلو لیبیا کے باغیوں کے مضبوط مرکز سمجھے جانے والے شہر بن غازی پہنچ گئے ہیں، جہاں اُنہوں نے کہا ہے کہ حالات مکمل طور پر مستحکم ہونے تک نیٹو لیبیا میں اپنی فوجی کارروائیاں جاری رکھے گا۔
امریکا میں صدارتی انتخابات کے لیے ووٹنگ میں اب بس تین دن کا وقت بچا ہے اور اس سے پہلے دونوں امیدوار ان ریاستوں پر توجہ مرکوز کر رہے ہیں جو کامیابی کے لیے بڑی اہمیت کی حامل ہیں۔ ریاست فلوریڈا بھی انہیں سے ایک ہے جہاں جمعرات کی شام کو صدر ٹرمپ اور ڈیمو کریٹک پارٹی کے امیدوار ان کے حریف جو بائیڈن نے الگ الگ انتخابی جلسوں سے خطاب کیا۔ امریکا میں ایک وفاقی ادارے نے حال ہی میں پیشین گوئی کی ہے کہ امریکی معیشت کے 33 فیصد کی شرح سے ترقی کرنے کا امکان ہے جس کی ماضی میں کوئی مثال نہیں ملتی اور صدر ٹرمپ نے اسی پیشن گوئی کا اپنے جلسے میں بھی حوالہ دیا۔   ٹرمپ کی انتخابی ریلی میں ہزاروں لوگ بغیر ماسک پہنے نکلے تھے۔ اس موقع پر انہوں نے اپنے خطاب میں کہا کہ جو بائیڈن بطور سزا کورونا وائرس کے لیے لاک ڈاؤن نافذ کرنا چاہتے ہیں۔ وہ آپ کو بند کر کے رکھ دیں گے۔ ''ہمارا موازنہ یورپ سے کیا جا رہا ہے۔ جرمنی اور فرانس تو بہت اچھا کر رہے ہیں نا۔ سبھی بہت اچھا کر رہے ہیں۔ نہیں وہ بالکل بھی اچھا نہیں کر رہے ہیں۔'' دوسری جانب جو بائیدن نے میامی میں اپنے انتخابی جلسے میں اپنے حامیوں سے خطاب میں کہا کہ وہ سب سے مصافہ کرنے کے متمنی ہیں تاہم ہم نے ذمہ داری کا مظاہرہ کرنے کا فیصلہ کیا ہے۔ ان کی ریلی میں شریک بیشتر افراد ماسک پہنے ہوئے تھے اور سوشل ڈسٹینسنگ پر بھی عمل پیرا تھے۔,امریکی صدر ڈونلڈ ٹرمپ اور صدارتی انتخاب میں ان کے حریف جو بائیڈن نے انتخابی نتائج کے لحاظ سے بہت ہی حساس اور اہم ریاست فلوریڈا میں جلسے جلوس کے ذریعے رائے دہندگان کو اپنی جانب راغب کرنے کی کوشش کی۔
اسرائیل کو بھی چونکہ کورونا وائرس کی وبا کی وجہ سے صحت عامہ کے شعبے میں بحرانی حالات کا سامنا ہے، اس لیے ان سے پوچھا یہ گیا تھا کہ آیا وہ ملک میں کووڈ انیس کی وبا کی تشویش ناک صورت حال کے باوجود اور طے شدہ پروگرام کے مطابق اگلے ہفتے متحدہ عرب امارات کا دورہ کریں گے۔ عرب لیگ کے دیگر ممالک کی طرح عمان بھی اسرائیل کو تسلیم نہیں کرتا تاہم سن 1994 میں دونوں ممالک نے تجارتی تعلقات قائم کیے تھے جو سن 2000 تک برقرار رہے۔ دو برس قبل نیتن یاہو کی قیادت میں اسرائیل وفد نے عمان کا دورہ کیا تھا۔ عمان نے اماراتی اسرائیلی معاہدے کی بھی حمایت کی ہے۔ اسرائیلی حکام نے امید ظاہر کی ہے کہ عمان بھی جلد ہی اسرائیل کے ساتھ ایسا معاہدہ کر لے گا۔ ساتھ ہی اسرائیلی سربراہ حکومت نے یہ بھی کہا کہ وہ تین گھنٹے کے لیے متحدہ عرب امارات کا دورہ تو کریں گے ہی لیکن شاید اس دوران وہ بہت تھوڑے وقت کے لیے بحرین بھی جائیں گے۔ بینجمن نیتن یاہو نے خود اپنے اس دورے کے لیے کسی تاریخ کا کوئی ذکر نا کیا مگر اسرائیلی میڈیا نے اپنی رپورٹوں میں بتایا ہے کہ وہ یہ دورہ آئندہ منگل نو فروری  کو کریں گے۔ ایران نے متحدہ عرب امارات کے فیصلے کو ’شرمناک اور خطرناک‘ قرار دیتے ہوئے شدید تنقید کی ہے۔ ایرانی وزیر خارجہ نے اس معاہدے کو متحدہ عرب امارات اور اسرائیل کی احمقانہ حکمت عملی قرار دیتے ہوئے خبردار کیا ہے کہ اس سے خطے میں مزاحمت کا محور کمزور نہیں ہو گا بلکہ اسے تقویت ملے گی۔ خطے میں ایرانی اثر و رسوخ سے لاحق ممکنہ خطرات بھی خلیجی ممالک اور اسرائیل کی قربت کا ایک اہم سبب ہیں۔,اسرائیلی وزیر اعظم بینجمن نیتن یاہو نے کہا ہے کہ وہ آئندہ ہفتے متحدہ عرب امارات کا سرکاری دورہ کریں گے اور شاید بحرین بھی جائیں گے۔ ان دونوں خلیجی عرب ممالک نے گزشتہ برس اسرائیل کے ساتھ باقاعدہ تعلقات قائم کیے تھے۔
 حملہ آور نے لیوٹش میں ایک شاپنگ مرکز کو نشانہ بنایا، جہاں کرسمس کی خریداری کے لیے لوگ جمع تھے، جن میں سے متعدد بچے بھی تھے۔ ہلاک ہونے والے پانچ افراد میں ایک بچہ بھی شامل ہے، جس نے ہسپتال میں دم توڑا۔ اس کی عمر سترہ ماہ تھی۔ ایک پندرہ سالہ لڑکا موقع پر ہی دَم توڑ گیا۔ ایک سترہ سالہ لڑکے اور پچہتر سالہ بزرگ خاتون نے ہسپتال میں دَم توڑا۔  حملہ آور نے بعدازاں خود کو بھی ہلاک کر لیا۔ پولیس نے اس کی شناخت تینتیس سالہ Nordine Amrani کے طور پر کی ہے۔ بتایا گیا ہےکہ وہ عادی مجرم تھا۔  بیلجیم کی وزیر داخلہ Joelle Milquet یورپی یونین کے مذاکرات ادھورے چھوڑتے ہوئے لیوٹش پہنچیں۔ ان کا کہنا ہے کہ زخمیوں کی تعداد ایک سو سے زائد ہے، جن میں سے پانچ کی حالت نازک ہے۔ پولیس پراسکیوٹر Daniele Reynders بدھ کی صبح لیوٹش میں نیوزکانفرنس کے دوران مزید تفصیلات بتائیں گی۔ انہوں نے کہا ہے کہ حملے کے مقصد کا پتہ چلانا بہت مشکل ہے، لیکن ہر پہلو سے تفتیش کی جا رہی ہے۔  حملے کے وقت خوف و ہراس کے مارے لوگ اِدھر اُدھر بھاگتے رہے۔ بہت سے لوگوں نے گرجا گھروں اور دکانوں میں پناہ لی۔ خبر رساں ادارے اے ایف پی کے مطابق موقع پر موجود ایک بینکر پیٹریشیا نے آر ٹی ایل ٹی وی سے گفتگو کرتے ہوئے کہا: ’’ہم نے دو زور دار دھماکوں کی آوازیں سنیں، اور پھر بہت سے دھماکے ہوئے۔ ہر طرف لوگ بھاگ رہے تھے۔‘‘,بیلجیم کے شہر لیوٹش میں دستی بموں سے لیس ایک حملہ آور نے فائرنگ کرکے ایک بچے سمیت پانچ افراد کو ہلاک کر دیا ہے۔ اس حملے میں ایک سو سے زائد افراد زخمی ہوئے ہیں۔
اس وقت جب پشاور میں لوگ کسی پریشانی یا دباؤ کی بدولت ذہنی بیماریوں کا علاج کرانے کو انتہائی شرمناک تصور کرتے تھے تو اس وقت شہر کے علاقے نشتر آباد میں معروف معالج ڈاکٹر خالد مفتی کا کلینک آباد ہوا تھا۔  اس وقت دور و نزدیک شہروں اور افغانستان کے لوگ اپنے مریضوں کا چوری چھپے ان سے علاج کروانے آتے تھے لیکن اس وقت شاید ہی کسی کو معلوم رہا ہو کہ وقت گزرنے کے ساتھ ساتھ اس جگہ کی اہمیت بڑھ جائے گی۔ آج اس مقام پر ڈاکٹر خالد کا بنایا ہوا عبادت ہسپتال افغانستان میں پریشان حال مریضوں کی امیدوں کا ایک مرکز بنا ہوا ہے۔ پاکستان کا ویزا ملنے کے بعد پشاور پہنچنے والے افغان مریض بھی یہاں سے علاج کراتے ہیں لیکن اب اس ہسپتال سے انٹرنیٹ کے ذریعے بھی افغانستان کے شہر خوست میں ایسے مریضوں کا مفت علاج کیا جاتا ہے جو اپنے شہر میں ذہنی امراض کے ماہر ڈاکٹروں اور اس علاج کے لیے درکار ادویات کی شدید کمی کا شکار ہیں۔ اس ہسپتال کا ایک ہال انٹرنیٹ اور ویڈیو کالنگ کی سہولیات سے آراستہ باقاعدہ کانفرنس روم کی شکل میں موجود ہے جہاں سے ڈاکٹر خالد مفتی اور ان کے ہسپتال کا عملہ افغانستان کے شہر خوست کے ساتھ ہفتہ وار سیشنز کر رہا ہے۔ ‘افغانستان میں پختون مریضوں کا سارا دارومدار پشاور اور اسلام آباد جبکہ شمالی صوبوں کے مریضوں کا ایران پر ہوتا ہے۔ یہی سوچ کر یہ قدم اٹھایا ہے۔ نائن الیون کے بعد وہاں کے ڈاکٹروں کو تربیت دی تھی اور ان سے ہمارا رابطہ ہے۔ جب یہ کلینک کھولنے کا فیصلہ ہوا تو خوست کے لوگ بہت خوش ہوئے۔‘  ‘جن لوگوں کے ساتھ ہمارے غذائی مواد، ادویات یا آلات کی فراہمی کے معاہدے تھے وہ اچانک ختم ہو گئے۔ نئی حکومت کے پاس پیسے نہیں۔ اس وقت ہمیں ادویات، غذا، کپڑوں اور مریضوں کے لیے درکار سامان دستیاب نہیں۔ سردی آ گئی ہے اور اگر یہ سامان نہ ملا تو ایک انسانی المیہ جنم لے سکتا ہے۔ ہمارے پاس افغان سٹاف سارا کا سارا موجود ہے لیکن سامان دستیاب نہیں۔‘ پشاور میں اس ٹیلی کلینک کے افتتاح کے دوران خطاب کرتے ہوئے ورلڈ سائیکاٹرک ایسوسی ایشن کے صدر ڈاکٹر افضل جاوید کا کہنا تھا کہ افغانستان کی پختون آبادی کے لیے پشاور کا یہ کلینک کام کرے گا جبکہ شمالی صوبوں کے فارسی بولنے والے لوگوں کے لیے ایران میں کلینک کھولنے کی کوشش کی جائے گی۔ ڈاکٹر گوہر شاہ کہتے ہیں کہ جن بیماروں کا علاج ہو رہا تھا وہ ادھورا رہ گیا ہے۔ ‘لوگ پاکستان نہیں آ سکتے، بارڈر پر بہت مشکل ہے، وقت بھی زیادہ لگتا ہے۔ میں خود بیس سال سے اپنا علاج کرا رہا ہوں، ذہنی دباو کا شکار ہوں اور افغانستان کے سب لوگوں کو یہی مسئلہ ہے جبکہ اب مریض بہت زیادہ ہو گئے ہیں۔‘,اس وقت جب پشاور میں لوگ کسی پریشانی یا دباؤ کی بدولت ذہنی بیماریوں کا علاج کرانے کو انتہائی شرمناک تصور کرتے تھے تو اس وقت شہر کے علاقے نشتر آباد میں معروف معالج ڈاکٹر خالد مفتی کا کلینک آباد ہوا تھا اور آج یہ ہسپتال افغانستان میں پریشان حال مریضوں کی امیدوں کا ایک مرکز بنا ہوا ہے۔
 کابل سے موصولہ رپورٹوں میں افغان حکام کے حوالے سے بتایا گیا ہے کہ ایک بڑا قومی اجتماع قرار دی جانے والی اس اسمبلی میں کابل کی واشنگٹن کے ساتھ اسٹریٹیجک پارٹنر شپ کے علاوہ طالبان باغیوں کے ساتھ قیام امن کے لیے مذاکراتی کوششوں پر بھی تفصیلی تبادلہ خیال کیا جائے گا۔  امریکہ اور افغانستان کے باہمی تعلقات کے حوالے سے افغان صدر حامد کرزئی کا اس سال فروری میں دیا جانے والا ایک بیان کافی متنازعہ ہو گیا تھا۔ تب حامد کرزئی نے کہا تھا کہ امریکہ علاقے میں القاعدہ اور طالبان عسکریت پسندوں کے خلاف آپریشن کے لیے افغانستان میں اپنے مستقل فوجی اڈے قائم کرنے کا خواہش مند ہے۔ لیکن بعد میں حامد کرزئی کے قریبی حلقوں اور امریکی حکام نے اس بیان کی وضاحت میں یہ کہا تھا کہ امریکہ افغانستان کے ساتھ طویل مدت کے لیے فوجی تعاون کا خواہش مند ہے، جو قریب 25 سال تک جاری رہ سکتا ہے  ڈی پی اے کے مطابق نومبر کے وسط میں افغانستان میں جو لویہ جرگہ منعقد کرنے کی منصوبہ بندی کی جا رہی ہے، اس میں طالبان باغیوں کے ساتھ قیام امن کے سلسلے میں جاری مذاکرات، ان کی رفتار اور اب تک کے نتائج پر تفصیلی مشورے بھی کیے جائیں گے۔  افغانستان میں طالبان کی طرف سے کہا جا چکا ہے کہ جب تک ملک میں غیر ملکی فوجی دستے موجود رہیں گے، کابل حکومت کے ساتھ امن بات چیت کا کوئی امکان نہیں ہے۔ افغانستان میں موجود غیر ملکی فوجی دستوں کی موجودہ تعداد ایک لاکھ 30 ہزار کے قریب ہے۔,افغانستان میں اگلے مہینے ایک ایسے ملکی اجتماع کے انعقاد کی منصوبہ بندی کی جا رہی ہے جس میں امریکہ کے ساتھ پارٹنر شپ اور طالبان باغیوں کے ساتھ مذاکرات پر تفصیلی بحث کی جائے گی۔
 جاپان نے اپنی فوج کو چوکس کر دیا ہے اور ٹوکیو حکومت نے اپنی فوج سے کہا ہے کہ شمالی کوریا کا کوئی بھی راکٹ جاپانی فضا میں داخل ہوا تو اُسے مار گرایا جائے گا۔ جاپانی وزیر دفاع جنرل ناکاتانی نے آج بدھ کے روز ٹوکیو میں بیان جاری کرتے ہوئے کہا کہ اُن کی افواج اپنے ملکی دفاع کو درپیش ہر چیلنج اور خطرے کا سامنا کرنے کے لیے ہمہ وقت تیار ہیں۔ جنرل ناکاتانی کے مطابق شمالی کوریائی اعلان کے تناظر میں انہوں نے دفاعی فوج کے ’ایجیس ڈیسٹرائر‘ اور ’پی اے سی تھری‘ یونٹوں کو الرٹ کرتے ہوئے ہدایت کی ہے کہ کسی بھی بیلاسٹک میزائل کو فضا میں داخل ہوتے ہی مار گرایا جائے۔  جنوبی کوریا نے شمالی کوریا کو متنبہ کیا ہے کہ وہ سیٹلائٹ یا میزائل کے ممکنہ تجربے کو فوری طور پر منسوخ کرے کیونکہ یہ اقوام متحدہ کی سلامتی کونسل کی منظور شدہ قراردادوں کی کھلی خلاف ورزی ہو گی۔ شمالی کوریائی صدر کی رہائش گاہ بلُو ہاؤس سے جاری ہونے والے بیان میں مزید کہا گیا کہ نئے میزائل کا تجربہ ایک ایسے وقت میں کیا جا رہا ہے جب سلامتی کونسل شمالی کوریا پر مزید پابندیاں عائد کرنے پر غور کر رہی ہے اور تجربہ حقیقت میں عالمی برادری کو کھلا چیلنج ہے۔  اسی دوران جاپانی وزیراعظم شینزو آبے نے کہا ہے کہ وہ امریکا کے قریبی رابطے میں ہیں اور اِس کا مطالبہ کرتے ہیں کہ شمالی کوریا کو مجوزہ میزائل تجربے سے روکا جائے۔ امریکی وزارت خارجہ کے ترجمان جان کیربی کا کہنا ہے کوہ اب ضروری ہو گیا ہے کہ اقوام متحدہ شمالی کوریا کو ایک مضبوط اور توانا پیغام روانہ کرے۔,شمالی کوریا کے زمینی مدار میں مجوزہ سیٹلائٹ روانگی کے اعلان پر جاپان الرٹ ہو گیا ہے۔ اسی طرح جنوبی کوریا نے بھی شمالی کوریا کو اِس آزمائش کی بھاری قیمت چکانے کا انتباہ کیا ہے۔
گذشتہ چند ہفتوں کے دوران پاکستان میں کورونا کے مریضوں کی تعداد میں متواتر اضافے کے بعد حالیہ دنوں میں مصدقہ متاثرین کی تعداد میں کمی کا رجحان دیکھنے میں آیا ہے۔ مریضوں کی تعداد میں اس کمی کا براہِ راست اثر ملک کے نظامِ صحت پر پڑا ہے جو ماہرین صحت کے مطابق تقریباً مفلوج ہونے کے قریب تھا۔ تاہم اس کے بعد بھی پاکستان خصوصا کراچی اور لاہور میں خطرناک حد تک بڑھتی ہوئی مریضوں کی تعداد کو دیکھتے ہوئے حکومت نے ’سمارٹ لاک ڈاؤن‘ لگانے کا فیصلہ کیا تھا یعنی شہروں کے اندر صرف ان علاقوں کو بند کرنے کا فیصلہ ہوا تھا جہاں مریضوں کی تعداد زیادہ تھی۔ مریضوں کی تعداد میں نظر آنے والی حالیہ کمی سے کیا یہ نتیجہ اخذ کیا جا سکتا ہے کہ پاکستان میں کورونا کا عروج گزر چکا ہے؟ یا پھر یہ محض وقتی ہے اور اس کی وجہ ’سمارٹ لاک ڈاؤن‘ کا حکومتی لائحہ عمل ہے؟ تاہم وزیرِ اعظم پاکستان کے کورونا وائرس کے حوالے سے فوکل پرسن ڈاکٹر فیصل سلطان ’سمارٹ لاک ڈاؤن‘ کی حکمتِ عملی کو کورونا کے مریضوں کی تعداد میں حالیہ کمی کا سبب ماننے کے حوالے سے محتاط ہیں۔  حکام کے مطابق کورونا کے مریضوں کی تعداد میں حالیہ کمی کی ایک وجہ یہ بھی ہو سکتی ہے کہ عیدالفطر کے دنوں میں لاک ڈاؤن میں نرمی کی وجہ سے وائرس کا پھیلاؤ بہت زیادہ ہوا تھا جس پر اب جا کر قابو پا لیا گیا ہے۔  سیکریٹری پرائمری اینڈ سیکنڈری ہیلتھ پنجاب کے مطابق ’وہ افراد جو ان دنوں میں وائرس کا شکار ہوئے ان کی کانٹیکٹ ٹریسنگ وغیرہ مکمل کرنے کے بعد ان میں وائرس کے خاتمے تک جتنا عرصہ چاہیے تھا وہ حال ہی میں پورا ہوا جس کے بعد مریضوں کی تعداد میں کمی دیکھنے میں آ رہی ہے۔‘ وزیرِاعظم پاکستان کے کورونا فوکل پرسن ڈاکٹر فیصل سلطان بھی ان عوامل کے حالیہ کمی کا سبب ہونے سے اتفاق کرتے ہیں تاہم ان کے خیال میں جو ٹھہراؤ اس وقت مریضوں کی تعداد میں دیکھنے کو مل رہا ہے اس کا رجحان ’سمارٹ لاک ڈاؤن‘ سے پہلے شروع ہو چکا تھا۔ کورونا کے مریضوں کی تعداد میں اس حالیہ کمی کے حوالے سے ڈاکٹر فیصل سلطان سمیت دیگر ماہرینِ صحت کا استدلال ہے کہ اس کے باوجود احتیاط کا دامن نہیں چھوڑا جا سکتا۔ ان کا کہنا تھا کہ عوام کو یہ سمجھ لینا چاہیے کہ اس وبا کا ایک لمبے عرصے تک مقابلہ کرنا ہو گا جب تک کہ اس کا علاج نہیں آ جاتا۔ ڈاکٹر فیصل سلطان کے مطابق اس وقت یہ کہنا کہ پاکستان میں کورونا وائرس کا عروج آ کر گزر چکا ہے قبل از وقت ہو گا۔ ’اس سوال کا صحیح جواب جاننے میں ہمیں دو ہفتے کا وقت لگ سکتا ہے۔ اس عرصے میں ہمیں یہ دیکھنا ہو گا کہ مریضوں کی تعداد میں کمی کا یہ رجحان برقرار رہتا ہے یا نہیں۔‘ ,گذشتہ چند ہفتوں کے دوران پاکستان میں کورونا کے مریضوں کی تعداد میں متواتر اضافے کے بعد حالیہ دنوں میں مصدقہ متاثرین کی تعداد میں کمی کا رجحان دیکھنے میں آیا ہے، مگر اس کی وجوہات کیا ہیں؟
سرکاری لحاظ سے دیکھا جائے تو مشرق وسطیٰ کی جنگ روکنے کے لئے کی جانے والی مصالحتی کوششوں میں یورپی یونین کا کردار فیصلہ کن ہے۔ برسلزکےسرکاری مؤقف کے مطابق شوارزن برگ وفد یا سارکوزی کی کوششیں اس کام میں ہاتھ بٹانے کے مترادف ہیں۔ یورپی کمیشن کے ترجمان Amadeu Altafaj نے کہا کہ ہر وہ کوشش قابل تحسین ہے جس کے ذریعے یورپی یونین کا مشترکہ پیغام جنگی فریقین تک پہنچانے میں مدد مل سکتی ہو۔ سب سے مضحکہ خیز صورت حال کا سامنا فرانسیسی وزیر خارجہ Bernard Kouchner کو ہے۔ وہ اس وفد میں شامل ہیں جن کی قیادت چیک ریپبلک کے وزیر خارجہ Schwarzenberg کر رہے ہیں۔ اس پر مستزاد یہ کہ مشرق وسطیٰ جنگ کے بارے میں دونوں وزرائے خارجہ مختلف بیانات دے رہے ہیں۔ Schwarzenberg کہتے ہیں کہ اسرائیل کو اپنے دفاع کا حق حاصل ہے جب کہ Kouchnerکے نزدیک یہ جنگ دفاع کے زمرے میں نہیں آتی۔ غزہ پر اسرائیلی کارروائی میں اب تک سینکڑوں شہری ہلاک ہو چکے ہیں ادھر جرمنی نے بھی اپنا ایک خصوصی ایلچی مشرق وسطیٰ روانہ کر رکھا ہے۔ جب تک یورپی یونین یکساں مؤقف پر مبنی ہم آہنگی ظاہر نہیں کرتی، سفارتی محاذ پر اسے کامیابی حاصل نہیں ہو سکتی۔ اس کا ثبوت اسرائیل کا طرز عمل ہے جو یورپ کی مصالحتی کوششوں کو کوئی وقعت نہیں دیتا۔ یورپی یونین کے لئے اس وقت کچھ کر دکھانے کا سنہری موقع ہے کیونکہ امریکہ جارج ڈبلیو بش کی پالیسیوں کی وجہ سے مشرق وسطیٰ میں ناکام ہو چکا ہے۔,غزہ پٹی پر اسرائیلی حملے میں اب تک سینکڑوں شہری ہلاک ہو چکے ہیں۔ یورپی یونین خطے میں فوری جنگ بندی کی کوششوں میں مصروف ہے۔ اس حوالے سے کرسٹوف ہاسل باخ کا تبصرہ:
 پیغمبر اسلام سے متعلق تضحیک آمیز فلم Innocence of Muslims نے جرمنی میں آباد مسلمانوں کے مختلف گروپوں میں بھی برہمی اور اشتعال کو جنم دیا ہے۔ جرمن صوبے بویریا کے ایک شہر پنزبرگ کی اسلامی کمیونٹی کے ڈائریکٹر اور مسجد کے امام بنجمن ادریس نے ڈوئچے ویلے کے ساتھ بات چیت کرتے ہوئے کہا،’ یہ فلم محض اشتعال انگیزی ہے۔ یہ جرمنی میں آباد مسلمانوں اور یہاں کے اکثریتی معاشرے کے مابین نفرت پھیلانے کی کوشش کے سوا کچھ نہیں۔‘ امام ادریس نے اس متنازعہ فلم کے بارے میں کل جمعے کی نماز کے بعد اپنے خیالات کا اظہار کیا تھا کیونکہ ان کے بقول جرمنی میں آباد مسلمان چاہتے تھے کہ اس اہم واقعے کے بارے میں وہ اپنا موقف بیان کریں۔ انہوں نے کہا کہ ایک ایسے وقت میں جب دنیا بھر میں امن، بھائی چارہ اور محبت کا پیغام پھیلانے کی ضرورت ہے، چند انتہا پسند مختلف مذاہب کے پیروکاروں کے درمیان تفریق و نفاق پیدا کرنے کی تمام تر کوششیں کر رہے ہیں۔   امام ادریس نے سیاستدانوں، دانشمندوں اور مذہبی اقدار کی پاسداری کرنے والے عناصر سے اپیل کی کہ وہ اس قسم کی اشتعال انگیزی کے خلاف بردباری اور تحمل کا مظاہرہ کریں اور عوام کو اس کا قائل کریں کہ ایسی صورتحال میں جوش نہیں ہوش سے کام لیا جانا چاہیے۔ امام بنجمن ادریس نے مختلف ممالک میں مغربی سفارتخانوں پر مشتعل مسلمانوں کی طرف سے کیے جانے والے حملوں کی سخت مذمت کی۔ انہوں نے کہا،’ لیبیا ہو یا کوئی دوسرا ملک، عرب بہار کے دوران آمر حکومتوں کا خاتمہ امریکی مدد سے ہی ممکن ہوا۔ عربوں کو اس بات کا شکر گزار ہونا چاہیے کہ امریکی حکومت ان کے ساتھ تھی‘۔,مشتعل مظاہرین، پرتشدد احتجاج، سفارتخانوں کو نذر آتش کرنے کی کارروائی۔ یہ مناظر اس وقت تمام دنیا کی غیر معمولی توجہ کا مرکز بنے ہوئے ہیں۔
جرمن خبر رساں ادارے ڈی پی اے کے مطابق پاکستان کے سابق وزیر اعظم نواز شریف کے وکلاء نے احتجاجاﹰ یہ فیصلہ اس لیے کیا کہ ملکی سپریم کورٹ نے مقدمے کی کارروائی مکمل کرنے کے لیے جو نئی ڈیڈ لائن مقرر کی ہے وہ 10 جولائی ہے جو آئندہ قومی انتخابات سے دو ہفتے قبل ہے۔ سپریم کورٹ کو اس مقدمے کی سماعت اسی ہفتے پوری کرنا تھی، تاہم نواز شریف کے وکلاء کی طرف سے عدالت سے درخواست کی گئی تھی کہ وہ اس کے لیے کوئی حتمی تاریخ مقرر نہ کرے۔ عدالت نے یہ درخواست مسترد کرتے ہوئے اس کی سماعت مکمل کرنے کی ڈیڈ لائن 10 جولائی تک بڑھا دی۔ بعض سیاسی تجزیہ کاروں کا خیال ہے کہ پاکستان کی فوج نواز شریف کے خلاف مقدمات میں عدلیہ پر اثر انداز ہو رہی ہے۔ اگر 25 جولائی کو طے شدہ عام انتخابات سے قبل عدالت کی طرف سے نواز شریف کے خلاف کوئی فیصلہ آ جاتا ہے، تو اس سے ان کی جماعت کی کامیابی کے امکانات متاثر ہو سکتے ہیں۔ مسلم لیگ ن کے رہنما حنیف عباسی نےعمران خان، درمیان میں، اور جہانگیر ترین، تصویر میں انتہائی دائیں جانب، کے خلاف پٹیشن دائر کی تھی، جس میں عدالت سے استدعا کی گئی تھی کہ ان دونوں کو اثاثے چھپانے، جھوٹ بولنے اور دوسرے ممالک سے فنڈز لینے کی وجہ سے نا اہل قرار دیا جائے۔ اس کیس کا فیصلہ دسمبر 2017 میں سنایا گیا تھا جس میں جہانگیر ترین کو تا حیات نا اہل قرار دے دیا گیا تھا۔ ,سابق پاکستانی وزیر اعظم نواز شریف کے خلاف کرپشن کے ایک مقدمے میں ان کا دفاع کرنے والے وکلاء اس مقدمے کی کارروائی سے ا‌حتجاجاﹰ علیحدہ ہو گئے ہیں۔ اس کی وجہ اس مقدمے کے لیے عدالت کی طرف سے دیا گیا ناکافی وقت بتائی گئی ہے۔
 تاہم جرمنی میں ’ٹیلی میڈیسن‘ کو کئی طرح کی رکاوٹوں کا بھی سامنا ہے۔ اس ملک میں ڈاکٹروں کو اُس وقت تک کسی مریض کی ’ٹیلی میڈیسن‘ کے ذریعے تشخیص کی اجازت نہیں ہے جب تک کہ وہ کم از کم ایک مرتبہ مریض کے ساتھ بالمشافہ ملاقات نہ کر چکے ہوں۔ اس کے برعکس سوئٹزرلینڈ میں ٹیلیفون یا ویڈیو وغیرہ کے ذریعے دور افتادہ مقامات سے بھی مریض کے طبی معائنے پر اتنی زیادہ پابندیاں نہیں ہیں۔ مثلاً سوئس شہر بازل میں قائم کمپنی ’مَیڈ گیٹ‘ ٹیلیفون پر مریضوں کو صلاح و مشورہ بھی دے سکتی ہے اور دوائیں بھی تجویز کر سکتی ہے۔  جرمن طبی ماہرین جرمن سرحدوں سے باہر ’ٹیلی میڈیسن‘ کی سہولتیں فراہم کر رہے ہیں۔ ’ٹیلی میڈیسن‘ کی جرمن سوسائٹی کے چیئرمین وولف گانگ لوز کےمطابق فرینکفرٹ کے ایک ہسپتال اور جنوب مشرقی ایشیائی ملک برونائی کے ایک کلینک کے درمیان تعاون موجود ہے۔ جرمن ماہرین چوبیس گھنٹے میں جب بھی ضرورت ہو، ویڈیو کانفرنسگ کے ذریعے برونائی میں اپنے ساتھی ڈاکٹروں کے ساتھ رابطہ کر سکتے ہیں۔ ایک اور مثال جرمن حکومت کے ایک ترقیاتی بینک کا ویت نام میں جاری ایک ’ٹیلی میڈیسن‘ منصوبہ ہے۔ اس منصوبے کے تحت دیہی علاقوں کے مختلف ہسپتالوں کو نیٹ ورک کے ذریعے دارالحکومت ہینوئے کے ایک مرکزی ہسپتال کے ساتھ جوڑ دیا جائے گا۔,’ٹیلی میڈیسن‘ نے دنیا بھر میں علاج معالجے کے شعبے میں انقلاب برپا کر دیا ہے تاہم جرمن شہری ابھی بھی خود ڈاکٹر کے پاس جا کر علاج کروانا زیادہ پسند کرتے ہیں۔ ابھی یہاں اس جدید ٹیکنالوجی کے فروغ پانے میں کچھ وقت لگے گا۔
پورپ بھر میں اٹلی اپنے کھانوں اور کافی کے نت نئے ذائقوں کی وجہ سے سرفہرست ممالک میں شامل ہے۔ اطالوی کھانوں میں پیزا سے لے کر کافی کے امیریکانو لاتے مکیاتو جیسے طرح طرح کے ذائقوں کو کون نہیں جانتا، تاہم پاستا دنیا بھر میں اپنی پہچان آپ ہے۔ قریب سبھی ممالک میں اپنی اپنی روایتی آمریزش کے ساتھ یہ کھانا اب جیسے 'گھر کی بات‘ بن چکا ہے۔ اس غذا کی عالمی مقبولیت ہی کے تناظر میں آج پیر کے روز عالمی یوم پاستا منایا جا رہا ہے۔ پاستا کے ڈھیروں اسٹائل ہیں، تاہم اس برس یہ دن ''الدانتے پاستا‘ کے نام کیا گیا ہے۔ پاستا کی اس قسم میں اسے یوں پکایا جاتے ہیں کہ اسے آسانی سے کاٹا جا سکے۔ پاستا کی سب سے مقبول قسم اسپیگیٹی ہے، جو دنیا بھر میں کھائی جاتی ہے۔ اطالوی ایسوسی ایشن برائے خوراک کے مطابق جرمنی اطالوی پاستا کی سب سے بڑی برآمدی منڈی ہے۔ گزشتہ برس پاستا کی جرمنی برآمد میں اٹھارہ فیصد اضافہ دیکھا گیا۔ اطالوی ایسی ایشن کے مطابق پاستا کی برآمد گزشتہ کئی برسوں سے نہایت مستحکم انداز سے نمو پا رہی ہے۔ اطالوی فارمرز ایسوسی ایشن کے مطابق گزشتہ برس اٹلی میں گھر میں پاستا بنانے کا رواج دوبارہ بڑھا ہے۔ ایک حالیہ عوامی جائزے کے مطابق پچھلے برس ہر دس میں سے چار خاندانوں نے بتایا کہ وہ اب پھر سے پاستا گھر میں بنا رہے ہیں۔ اطالوی کسانوں کی اس تنظیم کے مطابق اس کی ایک وجہ عالمی وبا کے دنوں میں لوگوں کا زیادہ وقت گھر پر رہنا بنی۔,کہیں بولونیز، کہیں کاربونارا اور کہیں بس چیز کے ساتھ بہت سادے سے انداز سے، اطالوی ڈش پاستا دنیا بھر میں بہت شوق سے کھائی جاتا ہے۔ آج پاستا کا عالمی دن منایا جا رہا ہے۔
استنبول سے بدھ اٹھائیس دسمبر کو موصولہ نیوز ایجنسی روئٹرز کی رپورٹوں کے مطابق ترک وزیر خارجہ مولود چاوش اولو نے آج کہا کہ شامی تنازعے کے کسی عبوری اور قلیل المدتی تصفیے میں بھی موجودہ صدر بشار الاسد کا شامل کیا جانا ممکن نہیں ہو گا۔ مولود چاوش اولو نے کہا کہ بین الاقوامی سیاسی اور سفارتی کوششوں سے اگر ایسا کوئی حل نکالنے کی کوشش کی بھی گئی، تو شامی اپوزیشن بشار الاسد کے آئندہ بھی اقتدار میں رہنے کو کبھی قبول نہیں کرے گی۔ وزیر خارجہ چاوش اولو نے صحافیوں کو بتایا کہ ترکی نے شام کی خونریز خانہ جنگی کے خاتمے کے لیے فائر بندی سے متعلق ایک معاہدے کی دستاویز بھی تیار کر لی ہے۔ ساتھ ہی ترکی کے سرکاری میڈیا نے بھی آج بتایا کہ ترکی اور روس کے مابین ایک ایسی تجویز پر اتفاق رائے بھی ہو گیا ہے، جس کا مقصد شام میں ایک عمومی جنگ بندی معاہدے کا حصول ہو گا۔ آستانہ میں ممکنہ امن مذاکرات سے کریملن کے ترجمان کی مراد وہ امن بات چیت ہے، جس کے روس شامی صدر بشار الاسد کے ایک قریبی حلیف ملک کے طور پر قزاقستان میں انعقاد کی کوششیں کر رہا ہے۔ پیسکوف نے کہا، ’’یہ جملہ کاوشیں شامی تنازعے کا ایک پرامن اور دیرپا سیاسی حل نکالنے کے لیے کی جا رہی ہیں۔‘‘ شامی تنازعے سے متعلق ترکی کے امریکی اور مغربی دنیا کی پالیسیوں سے عدم اطمینان ہی کے پس منظر میں ترک صدر رجب طیب ایردوآن نے ابھی کل منگل کے روز کہا تھا کہ انقرہ شام سے متعلق امریکی اور مغربی حکمت عملی پر اس لیے نالاں ہے کہ یہ پالیسیاں محض ’توڑ دیے گئے وعدوں پر مبنی‘ ہیں۔,ترکی نے کہا ہے کہ شامی تنازعے کے خاتمے اور حتمی قیام امن سے پہلے کسی بھی عبوری حل میں شامی صدر بشار الاسد کی شمولیت ناممکن ہو گی اور انقرہ حکومت ایسے کسی بھی سیاسی امکان کو قبول نہیں کرے گی۔
 پیر کے روز نئے منتخب ہونے والے 54 سینیٹروں نے اپنے عہدے کا حلف اٹھایا۔ اس کے بعد نئے چیئرمین اور ڈپٹی چیئرمین کے عہدے کے انتخاب ہوا۔ قائم مقام چیئرمین سینیٹر افراسیاب خٹک نے دونوں کامیاب ہونیوالے امیدواروں سے حلف لیا۔ اجلاس میں مسلم لیگ (ن ) کے سینیٹر اسحاق ڈار کو قائد حزب اختلاف بنانے پر اتفاق کیا گیا.دو مارچ کو ہونے والے سینٹ انتخابات میں پیپلز پارٹی انیس نشستیں حاصل کرنے کے بعد ایوان میں کل اکتالیس نشستوں کے ساتھ سب سے بڑی جماعت بن گئی ہے۔ موجودہ 54 سینیٹروں کا انتخاب چھ سال کے لیے کیا گیا ہے۔  ایوان میں موجود مختلف سیاسی جماعتوں کے رہنماؤں نے پیپلز پارٹی کو اس کامیابی پر مبارکباد دی۔ تاہم بلوچستان نیشنل پارٹی کے سینیٹر میر حاصل خان بزنجو کا کہنا تھا کہ اب جمہوری طور پر منتخب سینیٹروں کی موجودگی میں عوام کی توقعات ایوان سے بہت بڑھ گئی ہیں۔ انہوں نے کہا، ’’پوری قوم کی نظریں پارلیمنٹ پر ہیں۔ خارجہ پالیسی کو جی ایچ کیو سے نکال کر پارلیمنٹ میں پہنچا سکتی ہے یا نہیں کیا خارجہ پالیسی کو اب کابینہ اور پارلیمنٹ کے تابع کیا جا سکے گا یا نہیں۔ کیا خفیہ ایجنسیوں کے سیاسی سیل ختم کیے جا سکیں گے یا انہیں یہ بنیادی مسائل ہیں جن کے بارے میں عوام ہم سے پوچھتے ہیں۔‘‘,پاکستان میں حکمران جماعت پیپلز پارٹی کے سید نیئر حسین بخاری اور صابر بلوچ پارلیمان کے ایوان بالا (سینٹ) کے بلا مقابلہ چیئرمین اور ڈپٹی چیئرمین منتخب ہو گئے ہیں۔
 اس سمٹ کے ابتدائی دن یورپی اور افریقی ممالک نے دونوں براعظموں کے مابین باہمی احترام پر مبنی منصفانہ تعلقات استوار کرنے کی ضرورت پر اتفاق کیا۔ ناقدین کے بقول افریقہ میں اقتصادی ترقی کی وجہ سے اب عالمی طاقتیں وہاں تجارت کی خواہاں ہیں جبکہ ماضی میں اس براعظم کو صرف امداد ہی دی جاتی تھی۔  یورپی افریقی سمٹ میں شریک جرمن چانسلر انگیلا میرکل نے کہا، ’’افریقہ اہم ہوتا جا رہا ہے۔‘‘ ان کا کہنا تھا کہ اس براعظم میں پائے جانے والے مسائل پر ہی توجہ مرکوز کرنا مناسب نہیں بلکہ یہ بھی دیکھنا چاہیے کہ وہاں ترقی کے کتنے زیادہ مواقع موجود ہیں۔  سمٹ کے شرکاء کو بتایا گیا کہ مئی کے اختتام تک وسطی افریقی جموریہ میں آٹھ سو امن فوجی تعینات کر دیے جائیں گے۔ اٹھائیس رکن ممالک کے اس بلاک میں شامل نو ریاستوں نے ’ای یو فار کار‘ نامی اس مشن کے لیے اپنے اپنے فوجی دستیاب بنانے کا عہد ظاہر کر دیا ہے۔ تیرہ ممالک نے اس مشن کی حمایت کی ہے تاہم فوجیوں کی تعیناتی کو خارج از امکان قرار دیا ہے۔ ان ممالک میں جرمنی، سویڈن، برطانیہ اور لکسمبرگ بھی شامل ہیں۔  اقوام متحدہ کے سیکرٹری جنرل بان کی مون نے بھی عالمی طاقتوں سے مطالبہ کیا ہے کہ وہ وسطی افریقی جمہوریہ میں جاری تشدد کے خاتمے کے لیے اپنا کردار ادا کریں۔ اس سمٹ میں شرکت کے لیے خصوصی طور پر برسلز کا دورہ کر رہے بان کی مون کا کہنا تھا کہ وہ اس بحران زدہ ملک کے لیے مزید مالی امداد اور امن فوجیوں کا مطالبہ کرتے ہیں۔,یورپی یونین اور افریقی رہنماؤں کی سمٹ کے پہلے دن وسطی افریقی جمہوریہ کا بحران توجہ کا مرکز بنا رہا۔ اس دو روزہ سمٹ کے آخری دن تجارت اور امدادی منصوبوں پر بھی گفتگو کی جائے گی۔
امریکی محققین کی جانب سے مرتب کردہ رپورٹ کے مطابق باقاعدگی سے سونے والے افراد میں دیگر افراد کے مقابلے میں خون میں شوگر کی مقدار اور  دل کی بیماریوں جیسے معاملات کی شرح  کم ہوتی ہے۔ اس رپورٹ میں کہا گیا ہے کہ باقاعدگی کی نیند اس وقت زیادہ موثر ہوتی ہے، جب لوگ ہر شب کو ایک سے وقت میں سوئیں اور صبح ایک سے وقت میں اٹھیں۔ رپورٹ میں زور دیا گیا ہے کہ اس میں ویک اینڈز بھی شامل ہیں، یعنی اختتام ہفتہ پر رات کو دیر تک جاگنا صحت کے لیے مضر ہے۔ رپورٹ میں مزید بتایا گیا ہے، ’’اس سے جسم کو ایک خاص آہنگ ملتا ہے، جو جسم کے دیگر افعال بہ شمول نظام انہضام کو درست رکھتا ہے۔‘‘ حال ہی میں ایک برطانوی طبی جریدے میں شائع ہونے والی ایک رپورٹ میں کہا گیا ہے کہ مہینے میں ایک بار جنسی تعلق قائم کرنے والے مردوں کے جلد انتقال کر جانے کا خطرہ اُن مردوں کے مقابلے میں دوگنا ہوتا ہے، جو ہفتے میں ایک بار ایسا کرتے ہیں۔ محققین کے مطابق ایسے افراد جو انتہائی بے قاعدگی سے سوتے ہیں یا جو دیر تک جاگتے رہتے ہیں، یا جو دن کو سوتے ہیں اور رات کو زیادہ طویل نیند نہیں لیتے، وہ دن میں کم فعال ہوتے ہیں۔ اس تحقیق میں بتایا گیا ہے کہ بے قاعدگی سے سونے والے افراد میں موٹاپا اور دل کے امراض کے ساتھ ساتھ زیادہ ذہنی تناؤ اور ذیابیطیس کے امراض کا خطرہ زیادہ دیکھا گیا۔ محققین کے مطابق بے قاعدہ نیند کا ڈپریشن جیسے مرض کے ساتھ بھی گہرا تعلق دیکھا گیا ہے۔,ایک تازہ سائنسی رپورٹ میں کہا گیا ہے کہ ایسے افراد جو باقاعدگی سے سوتے ہیں، ان کے وزن میں اضافہ دیگر افراد کے مقابلہ میں کم ہوتا ہے۔
 سڈنی سے ملنے والی رپورٹوں کے مطابق سمندری لہروں پر سرفنگ کرنے والے واٹر سپورٹس کے دلدادہ اس آسٹریلوی شہری کا نام اسٹیفن کنگ بتایا گیا ہے اور اس کی عمر 51 برس ہے۔ خبر ایجنسی اے ایف پی کے مطابق پیر کے روز سورج نکلنے سے پہلے اسٹیفن کنگ نیو ساؤتھ ویلز کے علاقے میں آسٹریلیا کے شمالی ساحلوں پر Yamba کے قریب ایک بڑی سمندری لہر پر سرفنگ کی کوشش کر رہا تھا کہ ایک شارک مچھلی نے اس پر حملہ کر دیا۔  اس واقعے کے دوران اسٹیفن کنگ کی ایک ‌ٹانک پر معمولی خراشیں آئیں اور اپنے کٹے ہوئے سرفنگ بورڈ کے ساتھ وہ تیر کر واپس ساحل تک پہنچنے میں کامیاب رہا۔ اس sea-surfer نے اے ایف پی کو بتایا، ’جب شارک نے مجھ پر حملہ کیا تو اس کے اچھل کر میری طرف آنے کا پانی پر اثر اتنا زیادہ تھا کہ جیسے کسی نے مجھے پانی سے نکال کر ہوا میں کافی اونچائی تک اچھال دیا ہو۔‘  اسٹیفن کنگ نے اس واقعے کے بعد آسٹریلوی نشریاتی ادارے 'چینل نائن نیوز‘ کو بتایا، ’میں پانی کی ایک بہت بڑی لہر پر سرفنگ کے لیے جمپ کر رہا تھا کہ مجھے اپنے پہلو میں جیسے ایک دھماکے کی سی آواز سنائی دی۔ میرا خیال ہے کہ میں اس وقت دنیا کا وہ خوش قسمت ترین انسان ہوں جو اس وقت زندہ ہے اور اپنی دونوں ٹانگوں پر چل سکتا ہے۔‘,آسٹریلیا کی سمندری حدود میں سرفنگ کرنے والا ایک شخص آج پیر کو اس وقت بال بال بچ گیا جب ایک شارک نے اس پر حملہ کر دیا۔ اس شخص کو ایک ٹانگ پر معمولی خراشیں آئیں۔
بھارتی حکومت رواں برس کے وسط تک تین سو ملین افراد کو ویکسین لگانے کا ارادہ رکھتی ہے۔ جمعے کے روز نئی دہلی حکومت کے ایک پینل نے آسٹرا زینیکا آکسفورڈ یونیورسٹی ویکسین کو ہنگامی استعمال کے لیے منظور کرنے کی تجویز دی تھی۔ ہفتے کے روز بھارتی ڈرگز کنٹرول اتھارٹی نے بھی اس ویکسین کی حتمی منظوری دے دی ہے، جس کے بعد ویکسین مہم شروع کرنے کی راہ ہموار ہو چکی ہے۔ آسٹرا زینیکا آکسفورڈ یونیورسٹی ویکسین پروڈکشن کا کام دنیا میں ویکسین بنانے والی سب سے بڑی کمپنی سیرم انسٹی ٹیوٹ آف انڈیا کر رہی ہے۔ سیرم انسٹی ٹیوٹ اور آسٹرا زینیکا آکسفورڈ کے مابین ویکسین کی ایک ارب خوراکیں بنانے کا معاہدہ ہے۔ تاہم بھارت بائیون ٹیک فائزز سمیت دیگر ویکسین بنانے والی کمپنیوں کی درخواستوں پر بھی غور کر رہا ہے۔ آکسفورڈ یونیورسٹی کے محققین کی تیار کردہ ویکسین کو انتہائی کم درجہ حرارت کی ضرورت نہیں ہے۔ اس کے لیے فریج کی ٹھنڈک  کو کافی قرار دیا گیا ہے۔ لہٰذا یہ بھارت اور کئی دیگر ممالک کے لیے بہتر پیشکش ہے۔ اووگر ساہین نے جنوری 2020ء کے اوائل سے ہی کورونا کے خلاف ویکسین پر اپنی تحقیق کا آغاز کر دیا تھا۔ جرمن کمپنی بائیو این ٹیک (BioNTech) اور امریکی پارٹنر کمپنی فائزر کو جلد ہی اس ویکسین منظوری ملنے کا امکان ہے۔ کورونا کے خلاف اس ویکسین کی تیاری میں اہم کردار ادا کرنے والے ترک نژاد سائنسدان ساہین راتوں رات نہ صرف مشہور بلکہ ایک امیر ترین شخص بن گئے۔ ان کے حصص کی مجموعی قیمت 5 ارب ڈالر بتائی جاتی ہے۔,"
بھارت میں دنیا کی سب سے بڑی کووڈ ویکسینیشن مہم کے لیے تیاریاں شروع کر دی گئی ہیں۔ ہفتے کے روز ملک گیر ڈرل کی گئی، جس میں ملک بھر میں قائم مراکز میں سے ہر ایک میں پچیس ہیلتھ ورکز کو ڈمی ویکسین لگائی گئی۔"
اگرچہ سلفیوں کی تحریک کے ارکان کی تعداد تیزی سے بڑھ رہی ہے لیکن آئینی تحفظ کے وفاقی جرمن محکمے کے صدر ہائنز فروم کے مطابق بظاہر یہ کوئی ایسی بات نہیں ہے، جس کی بناء پر اسے خطرناک قرار دیا جا سکے تاہم اُنہیں ایک اور بات پر تشویش ہے:’’ہر سلفی دہشت گرد نہیں ہے لیکن ہمارے علم میں آنے والے تمام دہشت گرد یا تو سلفی تھے یا اُن کے سلفیوں کے ساتھ روابط تھے۔‘‘ جرمنی میں مسلمانوں کی مرکزی کونسل کے سیکرٹری جنرل ایمن مزیک کے مطابق سلافی نظریہ اُسی طرح مذہب کو انتہا پسندانہ رنگ دینے کی ایک کوشش ہے، جیسی کہ دیگر مذاہب میں بھی وقتاً فوقتاً دکھائی دیتی ہے۔ تاہم وہ کہتے ہیں کہ جرمنی کی مسلمان تنظیمیں نوجوان مسلمانوں کو اس انتہا پسندانہ تحریک سے بچانے کی کوشش کر رہی ہیں:’’یہ فریضہ مسلمان کمیونٹی کا ہے کہ وہ انتہا پسندانہ رجحانات کی حوصلہ شکنی کے لیے معتدل قوتوں کو مستحکم کرے۔ ضرورت اس بات کی ہے کہ عوامیت پسند بیانات سے پوری مسلم کمیونٹی کو بدنام کرنے کی بجائے مسلمانوں کے ساتھ مل کر انتہا پسندوں کا مقابلہ کیا جائے۔‘‘ جہاں اعتدال پسند مسلمان اور اُن کی تنظیمیں جرمن معاشرے میں مسلمانوں کے انضمام کے حق میں ہیں، وہاں سلفی نوجوان مسلمانوں کو یہ درس دیتے ہیں کہ مکالمت اور انضمام کا مقصد اُنہیں اسلام سے دور کرنا ہے۔ اسلام قبول کرنے والے دو جرمنوں پیئیر فوگل اور سوین لاؤ نے کچھ عرصہ قبل ’جنت کی دعوت‘ نامی ایک گروپ بنایا، جس نے اُسامہ بن لادن کی یاد میں بھی ایک تقریب کا اہتمام کیا۔,آئینی تحفظ کے وفاقی جرمن محکمے کے مطابق جرمنی میں مخصوص سیاسی نظریات کا پرچار کرنے والی اسلام پسند تنظیموں کی تعداد 29 ہے، جن کے ارکان کی تعداد کم از کم 37 ہزار بنتی ہے۔
17 جنوری کو ہونے والے حملوں نے ابوظہبی کے باہر ایک صنعتی مقام کو نشانہ بنایا، جس سے ایندھن کے ٹرکوں کو آگ لگ گئی اور تین غیر ملکی کارکن ہلاک ہوئے۔ بین الاقوامی ہوائی اڈے کے قریب ایک علاقے کو بھی نشانہ بنایا گیا۔ حوثیوں کا دعویٰ ہے کہ انھوں نے ماضی میں بھی متحدہ عرب امارات پر حملے کیے ہیں، تاہم یہ پہلا موقع ہے جب متحدہ عرب امارات کے حکام نے اس طرح کے حملوں کا اعتراف کیا ہے اور پہلی مرتبہ ان حملوں میں لوگوں کی ہلاکت ہوئی ہے۔ حوثی چاہتے ہیں کہ متحدہ عرب امارات، یمن کی بین الاقوامی سطح پر تسلیم شدہ حکومت کی وفادار ملیشیا کی پشت پناہی ترک کرنے پر آمادہ ہو جائے۔ یہ ملیشیا، خاص طور پر عمالقہ بریگیڈز اور اس سے منسلک گروہوں نے حالیہ دنوں میں یمن میں جاری جنگ میں کچھ کامیابیاں حاصل کی ہیں اور حوثیوں کو ملک کے جنوب کے اہم علاقوں سے باہر دھکیل دیا ہے اور شمال میں تیل سے مالا مال ماریب میں، جو یمنی حکومت کا اہم گڑھ ہے، لڑائی میں تیزی آ گئی ہے۔ تو متحدہ عرب امارات اب کیا رد عمل ظاہر کرے گا؟ استحکام، ریاست کی امیج کے لیے بہت ضروری ہے۔ اسے کسیایسی جگہ کے طور پر نہیں دیکھا جانا چاہیے جہاں کسی بھی وقت حملہ کیا جا سکتا ہے۔ اپنی افواج کو واپس بلا لینے کے باوجود، یو اے ای نے یمن کی لڑائی میں اپنا اثرورسوخ برقرار رکھا ہوا ہے۔ ایک واضح ردعمل یہ ہو سکتا ہے کہ متحدہ عرب امارت اپنے ان اتحادیوں کے لیے جو لڑائی کا حصہ ہیں، حمایت بڑھا دے۔ تو کیا حوثیوں کے حملے متحدہ عرب امارات اور ایران کے تعلقات پر اثرانداز ہوں گے؟ اگرچہ ایران حوثیوں کا واضح اتحادی ہے (اور ان حالیہ حملوں میں استعمال ہونے والے زیادہ تر ہتھیار ایران کے بنے ہوئے ہو سکتے ہیں) لیکن حقیقت یہ ہے کہ یہ کوئی کلائنٹ اور پراکسی والا رشتہ نہیں ہے۔ حوثی اپنے سٹریٹجک فیصلے خود کرتے ہیں اور اب تک یہ واضح نہیں ہے کہ تہران میں اس حملے کو کس حد تک مثبت طور پر دیکھا جائے گا۔ اسرائیل عملی طور پر مدد کا ایک ذریعہ ہو سکتا ہے۔ وزیر اعظم نفتالی بینیٹ نے، جنھوں نے دسمبر کے وسط میں ابوظہبی کا دورہ کیا تھا، متحدہ عرب امارات کے ولی عہد شیخ محمد بن زاید کو بتایا ہے کہ اسرائیل سکیورٹی اور انٹیلی جنس تعاون کی پیشکش کے لیے تیار ہے۔ اسرائیل کے آئرن ڈوم جیسے اینٹی میزائل ڈیفنس سسٹم میں متحدہ عرب امارات کی دلچسپی کے متعلق اکثر اطلاعات آتی رہی ہیں، تاہم یہ واضح نہیں ہے کہ اسرائیل اس مرحلے پر ایسی حساس ٹیکنالوجی فروخت کرنے پر آمادہ ہو گا یا نہیں لیکن انھیں دوسری قسم مدد مل سکتی ہے۔,حوثیوں کا دعویٰ ہے کہ انھوں نے ماضی میں بھی متحدہ عرب امارات پر حملے کیے ہیں، تاہم یہ پہلا موقع ہے جب متحدہ عرب امارات کے حکام نے اس طرح کے حملوں کا اعتراف کیا ہے اور پہلی مرتبہ ان حملوں میں لوگوں کی ہلاکت ہوئی ہے۔
 مشرقی کینیا کے شہر گاریسا سے آمدہ رپورٹوں کے مطابق اس شہر کی ایک یونیورسٹی میں صومالی عسکریت پسندوں کی کالعدم تنظیم کی طرف سے یہ حملہ متعدد مسلح شدت پسندوں کے ایک گروپ نے کیا۔ کینیا کے وزیر داخلہ جوزف اینکائسیری نے جمعرات کی شام صحافیوں کو بتایا کہ حملہ آوروں نے یونیورسٹی کیمپس میں داخل ہو کر اندھا دھند فائرنگ شروع کر دی تھی، جس کے بعد وہ اس جامعہ کی ایک عمارت میں مورچہ بند ہو گئے تھے۔  حملے کی اطلاع ملتے ہوئے ملکی سکیورٹی دستوں نے اس یونیورسٹی کو اپنے گھیرے میں لے لیا تھا لیکن تب تک دہشت گرد 20 کے قریب طلبا کو قتل کرنے کے بعد ایک بلڈنگ میں مورچہ بند ہو چکے تھے۔ ان عسکریت پسندوں نے وہاں 12 گھنٹے سے بھی زیادہ دیر تک پناہ لیے رکھی، جس دوران ان کا سکیورٹی دستوں کے ساتھ فائرنگ کا تبادلہ بھی ہوتا رہا۔  اے ایف پی نے کینیا کی حکومت کے دیگر ذرائع کے حوالے سے بتایا ہے کہ ہمسایہ ملک صومالیہ میں مسلم عسکریت پسندوں کی الشباب ملیشیا سے تعلق رکھنے والے شدت پسندوں نے اس یونیورسٹی پر حملہ صبح کے وقت کیا تھا۔ اس دوران انہوں نے بہت سے مسیحی طلبا کو یا تو چن چن کر یرغمالی بنا لیا یا انہیں ہلاک کر دیا۔,افریقی ملک کینیا کی ایک یونیورسٹی پر صومالی مسلم عسکریت پسندوں کے گروپ الشباب کے ایک دہشت گردانہ حملے میں کم از کم ستّر طلبا ہلاک اور اسّی کے قریب زخمی ہو گئے ہیں۔ متعدد حملہ آور ایک عمارت میں مورچہ بند ہو گئے تھے۔
 کلاؤس کِنسکی کی بیٹی پولا کِنسکی نے جمعرات کو جرمن میگزین شٹیرن کے ساتھ انٹرویو میں کہا کہ ان کے والد نے جنسی زیادتی کا سلسلہ اس وقت شروع کیا جب ان کی عمر محض پانچ برس تھی اور یہ سلسلہ ان کے 19 برس کی عمر کو پہنچنے تک جاری رہا۔  پولا کِنسکی کی عمر اس وقت 60 برس ہے۔ انہوں نے شٹیرن کے ساتھ انٹرویو میں کہا: ’’میں سالوں خاموش رہی کیونکہ انہوں نے مجھے اس کے بارے میں بات کرنے سے روکے رکھا۔‘‘  انہوں نے مزید کہا: ’’ہولناک پہلو تو یہ ہے کہ انہوں نے ایک مرتبہ مجھ سے یہ تک کہا کہ یہ بالکل فطری بات ہے اور ساری دُنیا میں باپ اپنی بیٹیوں کے ساتھ ایسا کرتے ہیں۔‘‘  پولا کِنسکی کی اس آپ بیتی کا عنوان ’کِنڈر مُنڈ‘ (بچوں کے منہ سے) ہے، جس میں وہ بتاتی ہیں کہ ان کے والد کس طرح انہیں جنسی زیادتی کا نشانہ بنانے کے بعد مہنگے تحفوں سے نوازتے تھے۔   کلاؤس کِنسکی کی آپ بیتی کے مصنف پیٹر گیئر نے پولا کنسکی کی اس نئی کتاب میں بیان کیے گئے الزامات پر ردِ عمل ظاہر کرنے سے انکار کیا ہے۔  کلاؤس کِنسکی 1991ء میں کیلی فورنیا میں انتقال کر گئے تھے۔ اس وقت ان کی عمر 65 برس تھی۔ انہوں نے دوسری عالمی جنگ کے بعد اسٹیج سے اپنی اداکاری کے کیریئر کا آغاز کیا تھا اور بعدازاں بڑی اسکرین تک پہنچے۔ ’فار آ فیو ڈالرز مور‘ اور ’ڈاکٹر ژیواگو‘ ان کی مشہور فلموں میں سے ہیں۔  کلاؤس کِنسکی کے تین بچے ہیں۔ دیگر دو بچے ان کی دوسری اور تیسری بیوی سے ہیں، جن میں ایک بیٹی نستاشیا کِنسکی اور بیٹا نکولائی شامل ہیں۔ ان کے تینوں بچے اداکار بنے۔,جرمن اداکار کلاؤس کِنسکی کی بڑی بیٹی نے ان کی موت کے تقریباﹰ بیس برس بعد الزام عائد کیا ہے کہ ان کے والد انیس برس کی عمر تک انہیں جنسی زیادتی کا نشانہ بناتے رہے۔
 یہ اجلاس جرمنی میں اس لیے منعقد ہو رہا ہے کیونکہ آج کل جی سیون کی صدارت جرمنی کے پاس ہے۔ جرمن وزیر خارجہ فرانک والٹر شٹائن مائر نے چَودہ اپریل کو اجلاس کے پہلے روز روس کی جانب سے ایران کو میزائل نظام دینے کے اعلان کو تنقید کا نشانہ بنایا۔ شٹائن مائر نے صحافیوں سے باتیں کرتے ہوئے کہا:’’ایران کے ساتھ جوہری معاملات ابھی مکمل طور پر طے نہیں ہوئے ہیں اور ہم ابھی درمیان میں ہیں۔ میں نے امریکی سینیٹرز سے بھی کہا ہے کہ وہ مذاکرات کی راہ میں غیر ضروری رکاوٹیں نہ ڈالیں۔ میں یہ بھی کہوں گا کہ اس موقع پرکسی قسم کا صلہ دینے یا موقف میں نرمی کی بات کرنا بھی قبل از وقت ہے‘‘۔  لیوبیک میں جی سیون ممالک کے وزرائے خارجہ کے اس اجلاس کے موقع پر شہر میں ساڑھے تین ہزار پولیس اہلکار تعینات کیے گئے ہیں۔ اس دوران سرمایہ دارانہ نظام کے مخالفین نے مظاہرے کرنے کا اعلان کیا ہوا ہے۔ پولیس کے مطابق تقریباً 18سو مظاہرین لیوبیک میں موجود ہیں۔  سات ترقی یافتہ ممالک کے وزرائے خارجہ اس اجلاس کے دوران جون میں ہونے والے جی سیون سربراہی اجلاس کی تیاری بھی کر رہے ہیں۔ جی سیون سمٹ سات اور آٹھ جون کو جنوبی جرمن صوبے باویریا کے ایک سنسان علاقے میں واقع ایک قدیم محل میں منقعد ہو گی۔,شمالی جرمن شہر لیوبیک میں سات ترقی یافتہ ممالک کے وزرائے خارجہ کا دو روزہ اجلاس جاری ہے۔ منگل کو شروع ہونے والے اس اجلاس میں روس کو دعوت نہیں دی گئی ہے۔
سرن کی طرف سے جاری کردہ ایک بیان میں کہا گیا ہے کہ غالباً ایٹم کے ذیلی ذرے نیوٹرینو روشنی سے تیز رفتار سفر کرتے ہیں۔ اس حوالے سے گزشتہ تین برس سے جاری تجربات کی بنیاد پر بتایا گیا ہے کہ سوئٹزرلینڈ کے شہر جینوا سے داغے گئے ذیلی ایٹمی ذرات 450 میل دور موجود اطالوی تجربہ گاہ گران ساسو میں روشنی کے مقابلے میں یہ فاصلہ ساٹھ نینو سیکنڈز جلد طے کرتے ہوئے پائے گئے۔ تاہم ان تجربات کی تصدیق ابھی نہیں ہو پائی ہے۔ جمعے کے روز سرن سے جاری کردہ بیان میں کہا گیا ہے کہ اگر اوپرا نامی اس تجربے کے نتائج درست ہیں اور اگر واقعی ذیلی ایٹمی ذرے نیوٹرینو روشنی سے زائد رفتار میں سفر کرتے ہیں، تو پھر ایک طرف تو آئن اسٹائن کے نظریہ اضافیت پر ازسر نو غور کی ضرورت ہو گی اور دوسری جانب ٹائم ٹریول یا وقت کی رفتار سے سفر بھی ممکن ہو جائےگا۔ واضح رہے کہ یورپی تجربہ گاہ سرن کائنات کی تخلیق کے رموز پر بھی تحقیق میں مصروف ہے۔ اس سلسلے میں لارج ہاڈرون کولائڈر نامی سرنگ میں نیوٹرینو نامی ذیلی جوہری ذرات کی رفتار مسلسل تجربات میں روشنی کی رفتار سے زائد جانچی گئی ہے۔ جدید طبعیات کے بانی البرٹ آئن اسٹائن نے اپنے نظریہ اضافیت میں کہا تھا کہ روشنی کائنات میں سب سے تیز رفتار سفر کرتی ہے۔ سن 1906ء میں دیے گئے خصوصی نظریہ اضافیت میں کہا گیا تھا کہ کائنات میں روشنی وہ واحد شے ہے، جس کی رفتار مستقل ہے اور کوئی اور کائناتی شے اس سے تیز تر نہیں۔,یورپی جوہری تجربہ گاہ سرن کی طرف سے جمعے کے روز جاری کردہ ایک بیان میں اقوام عالم کے تمام سائنسدانوں سے اپیل کی گئی ہے کہ وہ ذیلی ایٹمی ذروں کی رفتار سے متعلق جدید تحقیق کے نتائج کی تصدیق کے لیے معاونت کریں۔
اب تک بحیرہء ہند میں فرانس کے دو فوجی اڈے ہیں، ایک Reunion میں افریقی ساحلوں پر اور دوسرا مشرقی افریقی ملک جبوتی میں۔ اب فرانس معاشی، سیاسی اور فوجی اعتبار سے خلیجی ممالک میں اپنے قدم جمانے کی کوششیں کر رہا ہے اور متحدہ عرب امارات نے اُسے کھلے دل سے خوش آمدید کہا ہے۔ پہلے نہیں تو کم از کم سن دو ہزار تین کی عراق جنگ کے بعد سے تیل کی دولت سے مالا مال خلیجی عرب ریاستوں کی پالیسی یہ ہےکہ محض امریکہ پر ہی تکیہ کرنے کی بجائے دیگر دوست طاقتوں کو بھی خلیج میں لایا جائے۔ ابو ظہبی میں اپنے اِس دورے کے دوران سارکوزی رافاعیل نامی فرانسیسی جنگی طیارے بھی فروخت کرنے کی کوشش کریں گے۔ متحدہ عرب امارات نے کئی سال پہلے فرانس سے میراج طرز کے ساٹھ جیٹ طیارے اور چار سو ٹینک آرڈر کئے تھے۔ سارکوزی کی یہ بھی کوشش ہو گی کہ آنے والے برسوں میں جب متحدہ عرب امارات میں ایٹمی توانائی کا پُر امن استعمال شروع ہو تو ایٹمی توانائی سے متعلق فرانسیسی کمپنیوں کو بھی آرڈر ملیں۔ ابوظہبی متعینہ فرانسیسی سفیر نے خلیجی عرب دُنیا میں فرانس کی بڑھتی ہوئی سرگرمیوں کے حوالے سے ایک سوال کے جواب میں اتنا ہی کہا کہ فرانسیسی وہاں موجود ہونا چاہتے ہیں، جہاں اُنہیں موجود ہونا چاہیے۔ متحدہ عرب امارات میں فرانس کو امریکہ کے متبادل کے طور پر تو یقیناً نہیں لیکن ایک اہم اضافے کے طور پر ضرور دیکھا جا رہا ہے۔,فرانسیسی صدر نکولا سارکوزی نے آج خلیجِ فارس کی دفاعی لحاظ سے اہم آبنائے ہرمز میں پہلے فرانسیسی فوجی اڈے کا افتتاح کیا۔ وہاں تقریباً 450 فوجی تعینات رہیں گے۔ بحیرہء ہند میں یہ تیسرا فرانسیسی فوجی اڈہ ہے۔
گروپ بی میں دیگر ٹیموں کے باہمی مقابلوں کے بعد ہی چار سرفہرست ٹیمیں ابھریں گی جو کوارٹر فائنل کھیلیں گی۔ انگلینڈ کی ٹیم نے اب تک اپنے بیشتر مقابلوں میں سنسنی خیز کرکٹ کھیل کر شائقین کو بہترین تفریح فراہم کی ہے۔ گزشتہ روز کا مقابلہ بھی قابل دید تھا، جس میں ویسٹ انڈیز کو 18رنز سے شکست ہوئی۔ انگلینڈ کی ٹیم میں کوئی بھی نصف سنچری نہ بناسکا اور جوناتھن ٹروٹ 47 رنز کے ساتھ نمایاں رہے۔ ویسٹ انڈیز کے بالر آندرے رسل نے چار وکٹیں حاصل کیں۔ اس کے بعد جب ویسٹ انڈیز نے بلے بازی شروع کی تو ڈیون سمتھ اور کرس گیل کی جوڑی نے دھواں دار بیٹنگ کرتے ہوئے 6 اوورز میں پچاس رنز کی شراکت قائم کرڈالی۔ اس صورتحال میں انگلینڈ کی شکست اور ٹورنامنٹ سے اخراج یقینی دکھائی دے رہا تھا۔ تاہم انہوں نے ہمت نہیں ہاری اور مقابلہ جاری رکھا۔ ایک موقع پر ویسٹ انڈیز نے27 اوورز میں چھ وکٹوں کے نقصان پر 150 رنز بنا رکھے تھے۔  اس کے بعد مقابلہ میں ایک بار پھر انگلینڈ کا پلڑا بھاری ہوا۔ ان کے اسپن بالر جیمز ٹریڈویل 48 نہایت متاثر کن رہے، جنہوں نے ویسٹ انڈیز کی ٹاپ آرڈر بیٹنگ لائن کو ناکام کر ڈالا۔ ٹریڈویل نے21 گیندوں پر 43 رنز بنانے والے گیل سمیت چار کھلاڑیوں کو آؤٹ کیا۔ ویسٹ انڈیز کی جانب سے بیٹنگ کے شعبے میں بھی آندرے رسل ہی نمایاں رہے، انہوں نے 49 رنز بنائے۔ ویسٹ انڈیز کا بھی کوئی کھلاڑی نصف سنچری نہ بناسکا اور پوری ٹیم 44.4 اوورز میں 225 رنز پر ڈھیر ہوگئی۔,مشکلات میں گِھری انگلش کرکٹ ٹیم نے اگرچہ اپنے آخری گروپ میچ میں ویسٹ انڈیز کو ہرادیا ہے مگر عالمی مقابلوں کے اگلے مرحلے تک رسائی کے لیے اب بھی اسے سبز جھنڈی نہیں مل سکی ہے۔
 جرمن وزير خزانہ نے کہا کہ اگر پناہ گزينوں کی ديکھ بھال کے ليے يورپی رياستوں کے قومی بجٹوں ميں گنجائش نہيں، تو پيٹرول مصنوعات پر اضافی ٹيکس متعارف کرايا جا سکتا ہے۔ وولف گانگ شوئبلے نے جرمن اخبار ’زوڈ ڈوئچے سائٹنگ‘ ميں آج ہفتے کو شائع ہونے والے اپنے ايک انٹرويو ميں يہ بات کہی۔ انہوں نے مزيد کہا، ’’اس سلسلے ميں اگر تمام رکن ملک تيار نہ بھی ہوں، تو یہ رياستيں ايک کوليشن قائم کر سکتی ہيں، جو يہ کرنے کے ليے راضی ہوں۔‘‘  قدامت پسند سياستدان شوئبلے نے يہ بيان جرمن شہر کولون ميں خواتين کو جنسی طور پر ہراساں کيے جانے کے حاليہ واقعے کے تناظر ميں ديا۔ وولف گانگ شوئبلے نے مزيد کہا، ’’لوگ رياست سے سکيورٹی کی توقع کرتے ہيں۔‘‘ اپنے موقف کی وضاحت کے ليے ان کا مزيد کہنا تھا کہ ايسا عين ممکن ہے کہ مقامی يا علاقائی سطح پر نفری کی کمی کا سامنا ہو۔ تاہم ايسی صورتحال ميں کوئی بھی اور ملک فوجی دستوں کی مدد لے سکتا ہے۔ جرمن وزير خزانہ ايک عرصے سے پوليس کے ليے فوج کی مدد کی حمايت کرتے آئے ہيں، بالخصوص ممکنہ دہشت گردانہ حملوں کی صورتحال ميں۔,جرمن وزير خزانہ وولف گانگ شوئبلے نے يورپی براعظم کو درپيش مہاجرين کے بحران سے نمٹنے کے ليے درکار رقوم جمع کرنے کے ليے پيٹرول مصنوعات پر ٹيکس بڑھانے کی تجويز پيش کی ہے۔
پنوم پنہہ میں قائم یہ ٹریبیونل بین الاقوامی ججوں کے ساتھ ساتھ اُتنی ہی تعداد میں کمبوڈیا کے بھی ججوں پر مشتمل ہے۔ اس مقدمے میں ریڈ خمیر کے جن چار سرکردہ ارکان کو جوابدہ ہونا پڑ رہا ہے، اُن میں پول پاٹ کے سابق نائب برادر نمبر دو نون چیا، سابق صدر خیو سمفان، اور سابق وزیر خارجہ لینگ ساری کے ساتھ ساتھ اُس کی بیوی لینگ تھیرتھ بھی شامل ہے، جو پول پاٹ کی حکومت میں سماجی بہبود کی وزیر تھی۔ ان ملزمان پر، جن کی عمریں اُناسی اور پچاسی سال کے درمیان ہیں، قتل عام، جنگی جرائم اور انسانیت کے خلاف جرائم میں ملوث ہونے کے الزامات ہیں۔  1975ء سے لے کر 1979ء تک کمبوڈیا میں دو ملین شہری مارے گئے تھے۔ آج شروع ہونے والا مقدمہ ریڈ خمیر کے خونریز دور حکومت میں ہونے والے جرائم کی چھان بین کے آخری موقع کی حیثیت رکھتا ہے۔ چھیالیس سالہ ہم سیرے ابھی بچہ تھا، جب ریڈ خمیر کمبوڈیا کو استحصال کا نشانہ بنا رہے تھے۔ اُس کا کہنا ہے:’’ریڈ خمیر کے ہاتھ خون سے رنگے ہوئے ہیں۔ مَیں اُنہیں معاف نہیں کر سکتا۔ اُنہیں اُن کے کیے کی سزا ملنی چاہیے اور میرے خیال میں یہ سزا عمر قید ہے۔‘‘  63 سالہ کم سرائی ہر صورت میں اس مقدمے کی کارروائی سے باخبر رہنا چاہتے ہیں۔ وہ کہتے ہیں:’’میں عدالت پر زور دیتا ہوں کہ وہ مرنے والوں کے ساتھ انصاف کرے تاکہ اُن کی روحوں کو چین آئے اور ہمیں بھی شاید پتہ چل سکے کہ اس قتل عام کے پس پردہ اصل وجہ کیا تھی۔‘‘,آج سے کمبوڈیا کے دارالحکومت میں ریڈ خمیر ٹریبیونل کے دوسرے مقدمے کی سماعت شروع ہوئی ہے۔ ریڈ خمیر کے چار سرکردہ ارکان پر پول پاٹ کی حکومت کی طرف سے قتل عام میں کلیدی کردار ادا کرنے کے الزام میں فرد جرم عائد کی گئی ہے۔
 اس دوران عالمی سطح پر سلامتی کے موضوعات پر بات ہو گی تاہم توجہ شام اور مالی کے بحران اور ایران کی جوہری سرگرمیوں پر ہی مرکوز رہے گی۔ دیگر اہم مندوبین کے ساتھ ساتھ امریکی نائب صدر جو بائیڈن اور روسی وزیرخارجہ سرگئی لاوروف آج دو فروری کو اس اجلاس سے خطاب کر رہے ہیں۔ شام کے لیےاقوام متحدہ اور عرب لیگ کے نمائندہ خصوصی لخضر براہیمی اور شام میں اپوزیشن تنظمیوں کے اتحاد کے سربراہ معاذ الخطیب بھی اس کانفرنس میں شرکت کر رہے ہیں ۔  اس موقع پر حفاظتی انتظامات انتہائی سخت ہیں اور تین ہزار سے زائد اہلکاروں کو میونخ میں تعینات کیا گیا ہے۔ اس مرتبہ یہ اپنی نوعیت کا انچاسواں اجلاس ہے۔ ذرائع کے مطابق جو بائیڈن میونخ میں روسی وزیر خارجہ اور معاذ الخطیب سے بھی ملاقات کریں گے۔  ایک اور پینل ڈسکشن میں جرمن وزیر خزانہ وولفگانگ شوئبلے نے کہا کہ یورو کرنسی کا بحران ابھی ختم نہیں ہوا ہے لیکن گزشتہ برس کے مقابلے میں حالات بہتر ہیں۔ توقع کی جا رہی ہے کہ ایران کے وزیر خارجہ علی اکبر صالحی بھی میونخ کانفرنس میں شرکت کریں گے۔ اس دوران جرمن وزیر خارجہ گیڈو ویسٹر ویلے نے اس کانفرنس کے موقع پر شامی اپوزیشن کے ساتھ جرمن تعاون کو مزید بڑھانے کی پیشکش کی ہے۔ ساتھ ہی انہوں نے شامی اپوزیشن کو سراہتے ہوئے کہا: ’’جس قدر تیزی سے اور شفافیت کے ساتھ اپوزیشن کام کرے گی اس قدر تیزی سے اس اتحاد پر لوگوں کا بھروسہ بھی بڑھ جائے گا اور لوگ اسے اسد کا اصل نعم البدل بھی تسلیم کر لیں گے‘‘۔,جرمن صوبے باویریا کے دارالحکومت میونخ میں سلامتی کے موضوع پر سالانہ بین الاقوامی اجلاس کا آغاز ہو گیا ہے۔ میونخ سکیورٹی کانفرنس کے دوران مالی اور شام کی صورتحال کو مرکزی اہمیت حاصل رہے گی۔
جرمنی میں پالتو کتوں کے گھروں سے باہر لے جانے اور کھلی فضا میں ہر روز کم از کم دو بار ٹہلانے سے متعلق یہ قانون ایک ایسے وقت پر تیار کیا گیا ہے جب کورونا وائرس کی وبا اور اس جراثیم سے پیدا ہونے والی مہلک بیماری کووڈ انیس کے پھیلاؤ کی روک تھام کے لیے انسانوں کی نقل و حرکت کو زیادہ سے زیادہ محدود رکھنے اور انہیں سماجی فاصلے، حفظان صحت اور چہروں کو ماسک سے ڈھانپنے سے متعلق ہدایات پر کاربند رہنے کی بار بار تنبیہ کی جا رہی ہے۔ جرمن وزیر زراعت ژُولیا کلوئکنر نے کہا، ''پالتو جانور کھیلنے کے لیے کوئی کھلونا نہیں ہوتے۔‘‘ نیا قانون اگر منظور ہو گیا تو ملک میں پالتو کتوں کی تعداد بھی محدود ہو جائے گی اور پالتو جانوروں کی رہائش گاہوں کا زیادہ سے زیادہ درجہ حرارت بھی طے کر دیا جائے گا۔ جرمنی کے تمام 16 وفاقی صوبوں میں نافذ کیا جانے والے یہ آئندہ قانون پالتو کتوں کے مالکان کو کافی حد تک متاثر کرے گا۔ انہیں بیک وقت صرف تین مادہ کتوں کو )بمع ان کے بچے(  رکھنے کی اجازت ہو گی۔ کتوں کے لیے لازمی کم از کم رہائشی رقبے اور زیادہ سے زیادہ درجہ حرارت نیز ان کے رہائشی حالات کو بھی مزید بہتر بنایا جائے گا۔ کلوئکنر کے مطابق، ''خاص طور پر موجودہ انتہائی گرم موسم اور حدت سے جانوروں کو محفوظ رکھنے کے لیے ہمیں مناسب اقدامات کے ذریعے اس امر کو یقینی بنانا ہو گا کہ یہ بے زبان جانور کسی طرح بھی متاثر نہ ہوں۔‘‘,جرمنی میں پالتو کتوں کو روزانہ دو بار ٹہلانے کے لیے لے جانا لازمی قرار دینے سے متعلق ایک قانونی منصوبہ مکمل کر لیا گیا ہے۔ اس کے نفاذ کی تاریخ ابھی طے نہیں تاہم اس کا اطلاق ملک کی تمام سولہ وفاقی ریاستوں پر ہو گا۔
 نوے کی دہائی میں قوانین میں ترمیم کر کے پاکستان کی بڑی سیاسی جماعتوں نے فلور کراسنگ کا دروازہ بند کر دیا تھا لیکن کئی تجزیہ نگاروں کے خیال میں اب اس کا دروازہ غیر محسوس طریقے سے کھول دیا ہے۔ لاہور سے تعلق رکھنے والے معروف تجزیہ نگار ڈاکڑ خالد جاوید جان کے خیال میں طاقت کے زور پر کوشش کی جائے گی کہ لوگ عمران خان کے ساتھ رہیں،’’اب اس بات میں کوئی شک نہیں کہ مختلف طریقے استعمال کر کے پی ٹی آئی کو اقتدار میں لایا گیا ہے اور اب یہ کوشش کی جائے گی کہ سیاسی جماعتوں میں فاروڈ بلاکس بنوائے جائیں اور لوگوں کو مجبور کیا جائے کہ وہ عمران خان کے ساتھ رہیں۔ عمران خان کا بھی یہ امتحان کے وہ اسٹیبلشمنٹ کے ساتھ کیسے چلتے ہیں۔ اگر انہوں نے آزادانہ فیصلے کیے تو پھر انہیں چلتا کیا جائے گا اور اگر انہوں نے ہاں میں ہاں ملائی تو پھر شاید وہ چل جائیں۔ لیکن اگر آزادانہ فیصلوں کے نتیجے میں انہیں نکالا جاتا ہے، تو اسٹیبلشمنٹ کے لیے ایک اور حریف تیار ہوجائے گا، جو ملک کے لیے شاید بہتر نہ ہو۔‘‘,پاکستان میں آج اراکینِ قومی اسمبلی نے حلف اٹھا لیا ہے لیکن ملک کے کئی حلقوں میں یہ سوال گردش کر رہا ہے کہ آیایہ اسمبلی چل پائے گی؟ تجزیہ نگاروں کی رائے میں اسمبلی میں بہت سے نامی گرامی افراد کی کمی محسوس کی جائے گی۔
 بدھ کے روز بحیرہ ء روم میں تارکین وطن کی یورپ کی سمت جانے والی ایک کشتی کے ڈوبنے سے ایک سو ساٹھ سے زائد افراد ہلاک ہوئے تھے، جن میں زیادہ تر کا تعلق مصر سے تھا۔ آج اتوار کے روز مصر کے اخبارات نے صدارتی ترجمان اعلیٰ یوسف کا حوالہ دیتے ہوئے لکھا ہے کہ صدر السیسی نے اس واقعے کے ذمہ داران کے خلاف سخت تادیبی کارروائی کرنے کا حکم  دیا ہے۔ تارکین وطن سے بھری کشتی مصر کے ساحلی شہر روزیٹا سے کچھ فاصلے پر بدھ کے روز ڈوب گئی تھی۔ قریب ایک سو باسٹھ لاشیں سمندر سے بر آمد کر لی گئی تھیں جبکہ امدادی کارکنوں اور مچھیروں نے ایک سو انہتر افراد کو زندہ بچا لیا تھا۔ مصر کی سرکاری نیوز ایجنسی کے مطابق کشتی پر چھ سو کے قریب افراد سوار تھے۔  ہفتے کی صبح مرنے والوں کے لواحقین نے کوسٹ گارڈ کی ایک چیک پوسٹ پر دھاوا بول دیا تھا۔ یاد رہے کہ حاليہ چند برسوں کے دوران لاکھوں افراد نے غربت اور جنگ کی ہولناکیوں سے فرار حاصل کرنے کے ليے غير قانونی ہجرت کا راستہ اختيار کيا ہے۔ يورپ پہنچنے کے ليے ليبيا سے لاکھوں لوگ اسی طرح انسانی اسمگلروں کا سہارا لے کر بحيرہ روم کا خطرناک سفر طے کرتے ہيں۔,مصر کے صدر عبد الفتاح السیسی نے بحیرہ روم میں مصری تارکین وطن کی کشتی ڈوبنے کے واقعے کے بعد سرحدوں پر سکیورٹی سخت کرنے کا حکم دے دیا ہے۔
 بيرنڈ ريگرٹ کہتے ہیں کہ مغربی يورپ پہنچنے کے خواہاں پناہ گزينوں کے راستے ميں پڑنے والے مشرقی يورپی ممالک کی جانب سے الزامات کے تبادلے، دھمکيوں اور شديد دباؤ کے بعد کہيں جا کر يہ ممالک فوری طور پر کچھ اقدامات پر بالآخر متفق ہو گئے ہيں۔ اہم بات يہ ہے کہ کم از کم اتفاق رائے تو قائم ہو گيا ہے۔ مہاجرين کی يورپ آمد کے سبب نمودار ہونے والے ’شرمناک بحران‘ کے حل کے ليے منصوبہ يورپی کميشن کے صدر ژاں کلود يُنکر نے چھبيس اکتوبر کو برسلز ميں منعقدہ ايک ہنگامی اجلاس ميں پيش کيا۔  ڈی ڈبلیو کے تبصرہ نگار کہتے ہیں کہ چند حاليہ واقعات ميں يورپی سربراہی اجلاسوں ميں فيصلے تو کيے جاتے رہے ہيں اور ان پر اتفاق رائے بھی ہوتا رہا ہے تاہم عملدرآمد نہيں ہو سکا ہے۔ يہ تازہ ترين ہنگامی منصوبہ بلقان ممالک سے گزرنے والے راستے پر موجود مہاجرين کی صورتحال کو سنبھالنے کا شايد آخری موقع ہے۔ اگر حکام جلد ہی ايک لاکھ پناہ گزينوں کے ليے رہائش اور اندراج کی سہوليات فراہم کر سکيں تو يہ اہم پيش رفت ہو گی۔ پھر کئی ممالک کے ليے ايسا بھی ممکن نہيں ہو گا کہ وہ مہاجرين سے نمٹنے کے ليے اُنہيں صرف اگلے ملک منتقل کر ديں۔,ڈی ڈبليو کے تبصرہ نگار بيرنڈ ريگرٹ کا کہنا ہے کہ مہاجرين کے بحران سے نمٹنے کے ليے يورپی يونين نے ہنگامی بنيادوں پر جن اقدامات پر اتفاق کيا ہے، ان کا نتيجہ خيز ہونا لازمی ہے ورنہ يورپی يونين خطرے ميں پڑ سکتی ہے۔
 جرمن فوج کو شاید اگلے چند ہفتوں کے دوران مالی اور ترکی میں اپنے اہلکار بھیجنا پڑیں۔ مالی میں تو تربیتی مقاصد کے لیے جبکہ ترکی میں میزائل شکن نظام کی تنصیب کے لیے 170 تک جرمن فوجی تعینات کیے جا سکتے ہیں۔ رواں ہفتے کے دوران یورپی وزرائے خارجہ مالی کے سرکاری دستوں کی تربیت اور سرحدوں کی نگرانی میں تعاون فراہم کرنے کا عندیہ دے چکے ہیں۔ اسی دوران جرمن حکومت ترکی اور شام کی سرحد پر ترک علاقے کے تحفظ کے لیے ’پیٹریاٹ‘ نصب کرنے کی بھی بات کر رہی ہے۔ جرمن وزیر دفاع تھوماس ڈے میزیئر کہتے ہیں کہ لڑاکا اور تربیتی مشنز کے مابین فرق واضح رکھا جانا چاہیے۔ مالی مشن کے حوالے سے یورپی وزراء اگلے ماہ فیصلہ کرنے جا رہے ہیں۔ اس میں ابھی تک یہ واضح نہیں ہے کہ اس میں جرمن فوجیوں کی تعداد کتنی ہو گی۔ سفارتی ذرائع کے مطابق تربیت فراہم کرنے والوں کی کل تعداد 200 تک ہو سکتی ہے۔  ترکی روانہ کیے جانے والے ممکنہ مشن کا مقصد شام کی جانب سے فضائی حملوں کی صورت میں نیٹو کے رکن ملک کو تحفظ فراہم کرنا ہے۔ اسی دوران جرمن میزائل شکن نظام ’پیٹریاٹ‘ کے ایک یا دو اسکواڈرن کے علاوہ 170 فوجیوں کو ترکی اور شام کی سرحد پر بھیجا جا سکتا ہے۔ تھوماس ڈے میزیئر کے بقول اس معاملے میں یہ جرمنی کی جانب سے یکجہتی کا اظہار ہو گا۔,بوسنیا میں جرمنی کا جنگی مشن ابھی حال ہی میں اختتام پذیر ہوا ہے۔ افغانستان سے جرمن افواج کے انخلاء کے معاملات عروج پر ہیں اور اسی دوران مزید دو غیر ملکی مشنز جرمن دستوں کے انتظار میں ہیں۔
لبنان کی ایرانی حمایت یافتہ شیعہ تنظیم حزب اللہ نے دعویٰ کیا ہے کہ اس نے اسرائیلی ٹینک کو میزائل حملے میں تباہ کر دیا جس سے ٹینک میں موجود اسرائیلی فوجی بھی ہلاک ہو گئے۔ اسرائیلی فوج نے لبنانی حدود سے ٹینک شکن میزائل داغے جانے کی تصدیق کرتے ہوئے بتایا ہے کہ جوابی کارروائی جاری ہے۔ اسرائیلی فوج کی جانب سے جاری کردہ بیان کے مطابق، ''لبان کی حدود سے اسرائیلی فوجی اڈے اور عسکری گاڑیوں کی جانب کئی ٹینک شکن میزائل داغے گئے۔ کئی میزائل نشانے پر لگے۔ اسرائیلی فوج نے جنوبی لبنان میں جوابی کارروائی شروع کر دی ہے۔‘‘ اسرائیل اور حزب اللہ کے مابین کشیدگی گزشتہ ہفتے سے جاری ہے۔ حزب اللہ کا دعویٰ ہے کہ اسرائیل کی جانب سے پچیس اگست کی علی الصبح لبنان میں حزب اللہ کا گڑھ سمجھے جانے والے علاقے میں دو ڈرون حملے کیے گئے تھے۔ ایک ڈرون طیارہ تکنیکی خرابی کی وجہ سے گر کر تباہ ہو گیا تھا جب کہ دوسرے ڈرون سے داغے گئے میزائل سے حزب اللہ کے میڈیا سینٹر کی عمارت کو نقصان پہنچا تھا۔ اسرائیل نے اب تک اس حملے کی ذمہ داری قبول نہیں کی۔ حزب اللہ شام میں صدر بشار الاسد کی حمایت کر رہی ہے۔ حزب اللہ کی شامی خانہ جنگی میں شمولیت نے نہ صرف صدر بشار الاسد کو محفوظ کیا بلکہ شامی افواج کے لیے ہتھیاروں کی ترسیل کے راستے محفوظ کیے اور لبنان کے ارد گرد ایسا محفوظ علاقہ تشکیل دیا ہے جو ان سنی عسکری جماعتوں کو شام سے دور رکھنے کا سبب ہے، جن سے شام کو خطرہ ہے۔ ,اسرائیلی فوج کے مطابق لبنان سے اسرائیلی حدود میں ٹینک شکن میزائل فائر کیے گئے۔ حزب اللہ نے حملے کی ذمہ داری قبول کرتے ہوئے ایک اسرائیلی ٹینک تباہ کرنے کا دعویٰ کیا ہے۔
معروف میک اپ آرٹسٹس جیسا کہ جیمز چارلی، نکی ٹوٹو ریلئز اور پیٹریشیا برائٹ کے چینلز کو کروڑوں کی تعداد میں لوگوں نے سبسکرائب کیا ہوا ہے۔ یہ میک اپ آرٹسٹ مشہور میک اپ برانڈز کے ساتھ مل کر بھی کام کرتے ہیں۔ ہینلی بزنز سکول کی طرف سے جاری کیے گئے اعداد و شمار یہ کہتے ہیں کہ ہر چار میں سے ایک نوجوان کوئی نہ کوئی ’سائڈ ہسل‘ یعنی کہ اپنی نوکری یا پڑھائی کے علاوہ پیسے کمانے کے لیے کچھ نہ کچھ کر رہا ہے۔ تو اس سب کو ذہن میں رکھتے ہوئے یہ سوال آتا ہے کہ بیوٹی انفلوئنسر بننا کتنا آسان ہے؟ اوفیلیا اور حینا بی بی سی تھری کے میک اپ مقابلے ’گلو اپ‘ میں حصہ لے رہی ہیں۔ اسی طرح کیمی اور ییمی بھی میک اپ آرٹسٹ ہیں۔ انھوں نے ہمیں بتایا کہ میک اپ انڈسٹری میں کیا چیلینجز سامنے آتے ہیں۔ اوفیلیا بھی 25 برس کی ہیں اور وہ 15 برس کی عمر میں برطانیہ منتقل ہوئیں۔ انھیں اپنے والدین کو میک اپ کے شعبے میں جانے کے لیے رضامند کرنا مشکل ثابت ہوا۔ ’اس لیے میں سمجھ سکتی ہوں کہ میرے والدین کیوں میرے اس شعبے میں جانے کے خلاف تھے لیکن جیسے ہی میں نے انھیں یہ دکھایا کہ میں اپنے فن سے کما سکتی ہوں تو انھوں نے مجھے یہ کرنے کی اجازت دے دی۔‘ اوفیلیا نے فیشن میں ڈگری مکمل کی اور وہ اسی شعبے میں کام کرنا چاہتی تھیں لیکن انھیں ایک بڑے بیوٹی برانڈ نے ملازمت کی پیشکش کی۔ وہ اب میک اپ آرٹسٹ، ڈیزائنر اور ماڈل ہیں۔ ’مجھے ہمیشہ سے مختلف آئی لائننر، رنگ اور فاؤنڈیشن سے کھیلنے میں مزا آتا تھا۔ میں نے اپنے میک اپ کے جنون کے دروازے کو کھولا اور اب میں اس کے اندر چلی جارہی ہوں۔‘ ’میرے خیال میں شروع میں میرے میک اپ کے کام پر اثر پڑے گا۔ میں نے فیصلہ کیا ہے کہ میک اپ صرف ہفتے کے آخر کی چھٹیوں پر کروں گی۔‘  ’مجھے ان دونوں چیزوں کا شوق ہے اور میں اس کے لیے قربانی دینے کے لیے بھی تیار ہوں۔ مجھے یہ سوچ کر تعجب نہیں ہوتا کہ ایک جدید دور کی عورت ہونے کے ناطے میں ایک سے زیادہ چیزیں کرنا چاہتی ہوں۔‘ پچیس برس کی حینا کہتی ہیں ’اپنے بچپن کے دنوں میں، میں اپنے چہرے کو بدلنے کے لیے میک اپ کا استعمال کرتی تھی کیونکہ مجھے اپنا یہ چہرہ پسند نہیں تھا۔ انھوں نے کچھ عرصے بعد دوسری جگہ ملازمت ڈھونڈ لی جہاں انھیں میک اپ کا کام کرنے کا بھی وقت مل جاتا ہے۔ اپنی نئی ملازمت میں بطور اسسٹنٹ مینیجر وہ میک اپ کے متعدد کاؤنٹرز کی دیکھ بھال بھی کرتی ہیں لیکن حالیہ لاک ڈاؤن کے بعد ان کے سٹور کو عارضی طور پر بند کر دیا گیا تھا۔,اس تحریر میں چار میک اپ آرٹسٹس یہ بتاتی ہیں کہ انھوں نے فیشن کی دنیا میں قدم کیسے رکھا اور کریئر کے ذریعے اپنے خواب کس طرح پورے کیے۔
اسرائیل کے خلائی انڈسٹریز نامی ادارے سے منسلک اوفر ڈورون نے نیوز ایجنسی ایسوسی ایٹڈ پریس کو بتایا کو وہ اس کی تصدیق کرتے ہیں کہ خلائی جہاز چاند کی سطح پر گر کر تباہ ہو گیا ہے۔ اس طرح یہ خلائی مشن کو ناکامی کا سامنا کرنا پڑا ہے۔ اوفر ڈورون نے مزید بتایا کہ خلائی جہاز کے انجن نے چاند کی سطح پر اترنے سے چند منٹ قبل کام کرنا چھوڑ دیا تھا۔ اوفر ڈورون نے مزید یہ بھی بتایا کہ زمین پر اس مشن کی نگرانی کرنے والے خلائی سائنسدانوں نے جہاز کی تباہی کی وجوہات جاننے کی کوششیں شروع کر دی ہیں۔ تباہی کے بعد بیرے شیٹ کے ٹکڑے چاند کی سطح پر بکھر گئے۔ اسرائیلی خلائی انڈسٹریز نے بیرے شیٹ کے چاند کی سطح پر اترنے میں کامیاب نہ ہونے کے باوجود بھی اس مشن کو کامیاب قرار دیا ہے۔ اوفر ڈورون کے مطابق چاند کی جانب روانہ کیا گیا یہ سب سے چھوٹا اور سستا ترین خلائی جہاز تھا۔ مشن کے کامیاب ہونے کے تناظر میں ڈورون کا کہنا تھا کہ بیرے شیٹ چاند تک پہنچ گیا تھا اور زیادہ سہولت سے اترنے کے لیے ایک اور کوشش درکار ہو گی۔ اسرائیلی وزیراعظم نے بھی ڈورون کے الفاظ کو کم و بیش دہراتے ہوئے کہا کہ دو سے تین سال میں چاند کی سطح پر اُترنے کی ایک اور کوشش یقینی طور پر کی جائے گی۔,اسرائیل کا روانہ کردہ خلائی جہاز چاند کی سطح پر اترنے میں ناکام ہو گیا ہے۔ جہاز اُترنے سے چند منٹ قبل ہی تباہ ہو گیا۔ اس خلائی جہاز کی تباہی کی وجوہات جاننے کا عمل شروع کر دیا گیا ہے۔
ہارون خان کے مطابق الیکشن کمیشن آف پاکستان (ECP) کے سربراہ محمد رضا خان نے اس بارے میں حتمی سماعت کے دوران ملی مسلم لیگ (MML) کے قانونی مشیر کو بتایا کہ پاکستان کی اس نئی پارٹی کو اس کے عسکریت پسند گروہوں کے ساتھ رابطوں کی وجہ سے ایک سیاسی جماعت کے طور پر رجسٹر نہیں کیا جا سکتا۔ الیکشن کمیشن نے اس سلسلے میں ملی مسلم لیگ کے وکیل کو ملکی وزارت داخلہ کی اس دستاویزی سفارش کا حوالہ بھی دیا کہ یہ سیاسی گروپ لشکر طیبہ سے ’تعلق‘ رکھتا ہے۔ لشکر طیبہ (LeT) ایک ایسا ممنوعہ عسکریت پسند گروپ ہے، جس پر 2008ء میں بھارتی شہر ممبئی میں کیے گئے دہشت گردانہ حملوں کا الزام لگایا جاتا ہے۔ الیکشن کمیشن نے یہ بھی کہا کہ ملکی سیاست میں ایسے گروہ تشدد اور انتہا پسندی کے فروغ کی وجہ بن سکتے ہیں۔ لشکر طیبہ کی بنیاد حافظ سعید نامی ایک ایسے پاکستانی اسلام پسند رہنما نے رکھی تھی، جن کے بارے میں انہیں سزا دلوانے میں معاون کسی بھی طرح کی اہم معلومات کی فراہمی پر امریکا نے دس ملین ڈالر کے انعام کا اعلان کر رکھا ہے۔ پاکستانی الیکشن کمیشن کے ملی مسلم لیگ کو نئی سیاسی جماعت کے طور پر رجسٹر کرنے سے انکار کے بعد اس پارٹی کے سربراہ سیف اللہ خالد نے بدھ کے روز کہا کہ ایم ایم ایل الیکشن کمیشن کے اس فیصلے کو قانونی طور پر چیلنج کرے گی۔ انہوں نے دعویٰ کیا، ’’یہ محب وطن قوتوں کو ملکی سیاست سے دور رکھنے کی ایک کوشش ہے۔‘‘,پاکستانی الیکشن کمیشن نے نئی سیاسی جماعت ملی مسلم لیگ کو انتخابات میں حصہ لینے سے روک دیا ہے۔ اس پارٹی کو ایک ایسے اسلام پسند رہنما کی حمایت حاصل ہے، جس کو سزا دلوانے میں مدد پر امریکا نے دس ملین ڈالر انعام رکھا ہوا ہے۔
ملک شام سے حراست میں لیے گئے امریکی شہری پر امریکی حکومت نے الزام عائد کیا ہے کہ انھوں نے دولتِ اسلامیہ کے ایک گروہ کے لیے سنائپر کے فرائض سرانجام دیے۔ رسلان مراٹووِچ ایسینوو پر الزام ہے کہ انھوں نے دہشت گردوں کے گروہ کی مالی امداد کی ہے اور دہشتگردوں کو تربیت دی ہے۔  انھیں دولت اسلامیہ کا پہلا جنگجو تصور کیا جا رہا ہے جنھیں شام سے امریکہ واپس لا کر ان پر مقدمہ چلایا جا رہا ہے۔ انھوں نے ابھی تک باضابطہ طور پر خود پر لگائے گئے الزامات کا اقرار یا اعتراف نہیں کیا۔   کورٹ کی دستاویزات کے مطابق وہاں سے انھوں نے شام کا سفر کیا اور دولتِ اسلامیہ میں شمولیت اختیار کی۔ ان کے عہدے میں مسلسل ترقی کے بعد وہ امیر یا چیف بن گئے اور اسلحے کی ٹریننگ کروانے کی ذمہ داری ان کو سونپی گئی۔ کورٹ کی دستاویزات کے مطابق رسلان نے مبینہ طور پر امریکہ میں ایک شخص کو بھرتی کرنے کی کوشش کی۔ انھیں یہ نہیں پتا تھا کہ وہ شخص نیویارک پولیس کا مخبر تھا۔  ایک بیان میں امریکی وکیل رچرڈ ڈوناہیو نے کہا 'رسلان نے امریکہ کی شہریت حاصل کی تھی اور بروکلِن میں رہتے تھے۔ انھوں نے اس ملک کی پرواہ نہ کی جس نے انھیں شہریت دی اور دولتِ اسلامیہ میں شمولیت اختیار کر کے شام میں اس کے پرتشدد مقاصد سرانجام دیتے رہے اور دوسروں کو ان مقاصد کے لیے بھرتی کرنے کی کوشش کی۔'  سیریئن ڈیموکریٹک فورسز، جس کی پشت پناہی امریکہ کرتا ہے، میں شامل عرب اور کرد جنگجوؤں نے مارچ میں شام میں واقع دولتِ اسلامیہ کے آخری گڑھ کا قبضہ کر لیا اور وہاں سے رسلان کو پکڑ کر امریکہ کے حوالے کیا۔  فروری میں امریکی صدر ڈونلڈ ٹرمپ نے یورپی ممالک پر زور دیا کہ وہ جہادیوں کو واپس بلا کر انھیں کٹہرے میں لائیں ورنہ وہ شام سے فرار ہو کر دہشت گردی کے خطرے کا باعث بن سکتے ہیں۔ مئی میں عراق نے چار فرانسیسی شہریوں کو دولتِ اسلامیہ میں شمولیت اختیار کرنے کے لیے پھانسی کی سزا سنا دی۔ فرانس نے یہ کہہ کر ان شہریوں کو واپس بلانے سے انکار کر دیا کہ انھیں مقامی عدالت کا سامنا کرنا چاہیے۔ برطانیہ نے دو شہریوں کو وطن واپس بلانے سے انکار کر دیا کیونکہ ان پر الزام تھا کہ وہ دولتِ اسلامیہ کے 'دا بیٹیلز' نامی گروہ کا حصہ تھے جس نے 27 مغربی یرغمالیوں کا سر قلم کیا۔ امریکہ نے اپنے کئی شہریوں کو واپس بلایا جس میں رسلان کے علاوہ دولتِ اسلامیہ کے پیروکاروں کو انگریزی پڑھانے والا ایک شخص، کئی ایسی خواتین جنھوں نے دولتِ اسلامیہ کے جنگجوؤں سے شادیاں کر رکھی تھیں اور ایک ایسا شخص بھی شامل تھا جسے کسی لڑائی کا حصہ بننے سے پہلے ہی پکڑ لیا گیا تھا۔,شام میں زیرِ حراست امریکی شہری پر امریکی حکومت نے الزام عائد کیا ہے کہ انھوں نے دولتِ اسلامیہ کے ایک گروہ کے لیے سنائپر کے فرائض سرانجام دیے۔
پاکستان کے صوبہ خیبرپختونخوا میں ضم ہونے والے قبائلی اضلاع میں گزشتہ کچھ عرصے سے بڑھتے ہوئے احتجاج کی اطلاعات موصول ہو رہی ہیں اور مختلف علاقوں میں ہونے والے احتجاج کئی کئی روز کے دھرنوں میں تبدیل ہو رہے ہیں۔ اس وقت بنوں کے علاقے جانی خیل میں جاری احتجاج دسویں روز میں داخل ہو چکا ہے جبکہ شمالی وزیرستان میں جاری احتجاج کا 22 واں روز ہے۔ ان دھرنوں سے قبل بھی کچھ احتجاج ہوئے تھے۔ اس سے پہلے کہ یہ وجوہات جاننے کی کوشش کی جائیں کہ ان علاقوں میں احتجاج اور شہریوں میں بے چینی کیوں بڑھ رہی ہے، پہلے ایک نظر ڈالتے ہیں حالیہ واقعات پر: چند دن قبل بنوں جانی خیل میں مظاہرین چار بچوں کی لاشوں کو لے کر اسلام آباد کی جانب مارچ کر رہے تھے۔ جس کے بعد وزیراعلیٰ نے بنوں پہنچ کر مظاہرین سے مذاکرات کیے اور پھر یہ احتجاج ختم ہو گیا۔ پشاور سے سینیئر صحافی محمود جان بابر کا کہنا ہے کہ جب قبائلی علاقہ جات کو بندوبستی علاقوں میں منتقل کیا جارہا تھا تو ان لوگوں سے وعدہ کیا گیا تھا کہ ان کے جان و مال کی حفاظت ہوگی لیکن پولیس کا نظام ابھی تک مضبوط نہیں اور لوگ ابھی بھی ٹارکٹ کلنگ کا نشانہ بنتے ہیں۔ ’مگر قتل ہونے والوں کے قاتل پکڑے نہیں جاتے، آئے روز مختلف واقعات ہوتے ہے اور لوگ لاپتا ہوتے ہیں تو وہ پھر شدید احتجاج پر اتر آتے ہیں۔ کہتے ہیں کہ ہم سے اسلحہ بھی لےلیا اور حفاظت بھی نہیں کر سکتے۔‘   محسن داوڑ کا کہنا ہے کہ بڑھتے ہوئے بین الاقوامی سیاسی حالات اور بالخصوص افغانستان کے تناظر میں بظاہر محسوس ہوتا ہے کہ ایک مرتبہ پھر ’ہمارے علاقوں می گریٹ گیم شروع ہو چکی ہے‘۔  وہ کہتے ہیں ’آئے روز مختلف واقعات ہو رہے ہیں۔ جس سے شہریوں کی زندگیاں اجیرن ہو چکی ہیں مگر لگتا ہے کہ ارباب اختیار امن قائم کرنے کی خواہش نہیں رکھتے۔ علاقے میں اگر امن قائم کرنے کی خواہش ہے تو پھر اس کے لیے بلاتفریق قانون سب پر لاگو کرنا ہوگا۔‘ رفیع اللہ کا کہنا تھا کہ ’مجھے نہیں پتا کہ میرے والد کے قاتلوں کو منظر عام پر لایا جا سکے گا کہ نہیں مگر میں حکومت سے کہتا ہوں کہ بہت قتل و غارت ہو چکی ہے۔ ہم چاہتے ہیں کہ اب ہماری نسلیں اس قتل و غارت کا حصہ نہ بنیں۔ امن سے رہیں اور تعلیم حاصل کریں۔ اس لیے میں اپنے والد کی میت کے ہمراہ احتجاج کر رہا ہوں کہ ان کی زندگی میں امن قائم نہیں ہوسکا تو اب ان کے قتل کے بعد تو امن قائم کر دیں۔‘ حکومتی ترجمان مرتضیٰ بنگش کے مطابق تحریک انصاف کی حکومت قبائلی علاقہ جات میں بھرپور ترقیاتی کام کررہی ہے اور کئی چھوٹے بڑے منصوبے شروع ہیں جبکہ ہسپتال اور تعلیمی ادارے بھی قائم کیے جا رہے ہیں۔,پاکستان کے صوبہ خیبرپختونخوا میں ضم ہونے والے قبائلی اضلاع میں گزشتہ کچھ عرصے سے بڑھتے ہوئے احتجاج کی اطلاعات موصول ہو رہی ہیں اور مختلف علاقوں میں ہونے والے احتجاج کئی کئی روز کے دھرنوں میں تبدیل ہو رہے ہیں۔
انڈیا کی ریاست احمد آباد کے سول ہسپتال کو ان الزامات کا سامنا ہے کہ یہاں مریضوں سے ان کے مذہب کی بنیاد پر تفریق برتی جا رہی ہے۔ 12 اپریل سے پہلے تک اس ہسپتال میں کورونا سے متاثرہ ہندو اور مسلمان مریضوں کو ایک ہی وارڈ میں رکھا جا رہا تھا تاہم 12 اپریل کے بعد مریضوں کو مذہبی بنیاد پر تقسیم کرتے ہوئے علیحدہ علیحدہ وارڈز میں منتقل کیا جا چکا ہے۔ مثال کے طور پر احمد آباد ہسپتال کے وارڈ نمبر ’سی فور‘ میں صرف کورونا سے متاثرہ مسلمان مریضوں کو رکھا گیا ہے۔ اس وارڈ میں موجود ایک 19 سالہ مریض نے بی بی سی کو بتایا کہ 12 اپریل یا اس سے قبل ہسپتال آنے والے تمام مریضوں کو وارڈ نمبر ’اے فور‘ میں داخل کیا جا رہا تھا اس سے قطع نظر کہ کون سے مریض کا مذہب کیا ہے۔ جب بی بی سی نیوز گجراتی نے احمد آباد سول ہسپتال میں داخل ہونے والے ایک مریض سے رابطہ کیا تو انھوں نے بتایا کہ 12 اپریل کی شب وارڈ ’اے فور‘ میں موجود تمام مسلمان مریضوں کو وارڈ ’سی فور‘ میں منتقل ہونے کو کہا گیا تھا۔  اس مریض نے بی بی سی کو بتایا کہ جب انھوں نے دیگر مریضوں کے ہمراہ انتظامیہ سے یہ پوچھا کہ انھیں وارڈ اے فور سے وارڈ سی فور میں کیوں منتقل کیا جا رہا ہے تو انتظامیہ کی جانب سے کوئی تسلی بخش جواب نہیں دیا گیا۔ جب بی بی سی نے احمد آباد سول ہسپتال کے میڈیکل سپرنٹنڈنٹ ڈاکٹر جی ایچ رتہوڈ سے رابطہ کیا تو ان کا کہنا تھا کہ مریضوں کی مختلف وارڈز میں منتقلی ان کی صحت کی بنیاد اور ان کے علاج پر معمور ڈاکٹروں کے مشورے پر کی گئی ہے۔ انھوں نے کہا کہ یہ سچ نہیں ہے کہ ایسا مذہب کی بنیاد پر کیا گیا ہے۔ تاہم اس سے قبل ڈاکٹر جی ایچ رتہوڈ نے انڈین اخبار ’دی انڈین ایکسپریس‘ کو دیے گئے ایک انٹرویو میں بتایا تھا کہ ایک حکومتی نوٹیفیکیشن کی بنیاد پر مسلمان اور ہندوؤں کے لیے علیحدہ علیحدہ وارڈز بنائے گئے ہیں۔ حکومت گجرات کی جانب سے احمد آباد میں قائم سول ہسپتال کو کورونا کے علاج کا سب سے بڑا ہسپتال قرار دیا گیا۔ حال ہی میں تعمیر ہونے والے 1200 بستروں پر مشتمل اس ہسپتال کو مکمل طور پر ریاستی حکومت کی جانب سے کورونا کے مریضوں کے علاج کے لیے مختص کیا گیا ہے۔ ریاست گجرات کے نائب وزیر اعلی نے حال ہی میں رپورٹرز کو آگاہ کیا تھا کہ تبلیغی جماعت کے اراکین کی وجہ سے کورونا بڑے پیمانے پر پھیلا ہے۔ احمد آباد میونسپل کارپوریشن کا کہنا ہے کہ 14 اپریل تک احمد آباد میں کورونا کے 346 مصدقہ مریض موجود تھے جن میں سے 200 سے زائد مریضوں کا تعلق اندرون احمد آباد سے ہے۔ اندورن احمد آباد میں مسلمانوں کی اکثریت ہے۔,انڈیا کی ریاست احمد آباد کے سول ہسپتال میں 12 اپریل سے پہلے تک کورونا سے متاثرہ ہندو اور مسلمان مریضوں کو ایک ہی وارڈ میں رکھا جا رہا تھا تاہم 12 اپریل کے بعد مریضوں کو علیحدہ علیحدہ وارڈز میں منتقل کیا جا چکا ہے۔
فرینکفرٹ اَم مائن کے پراسیکیوٹرز نے بتایا ہے کہ صوبے ہیسے میں 54 مختلف مقامات پر چھاپے مارے گئے، جن میں رہائشی اپارٹمنٹس کے ساتھ ساتھ کاروباری مراکز اور مساجد بھی شامل تھیں۔ پراسیکیوٹرز کے مطابق پولیس مجموعی طور پر سولہ مشتبہ افراد کے خلاف تحقیقات کر رہی ہے، جن کی عمریں سولہ سے لے کر چھیالیس سال تک بتائی گئی ہیں۔ ایک روز قبل منگل کی شام جرمن پولیس نے دارالحکومت برلن میں بھی چھاپے مارے اور دہشت گردی کے شبے میں تین افراد کو گرفتار کر لیا۔ پولیس کے ایک ترجمان کے مطابق مختلف مقامات کی تلاشی لی گئی اور مشتبہ افراد کے وارنٹ گرفتاری جاری کر دیے گئے ہیں۔ پولیس نے یہ چھاپے ان اطلاعات کے بعد مارے کہ کسی خطرناک پُر تشدد کارروائی کی تیاریاں عمل میں لائی جا رہی ہیں۔ مقبول جرمن اخبار ’بِلڈ‘ کے مطابق حراست میں لیے گئے تینوں مشتبہ افراد کے شام اور عراق میں سرگرم دہشت پسند ملیشیا ’اسلامک اسٹیٹ‘ کے ساتھ بہت ہی قریبی روابط تھے۔ پولیس نے ابھی اِن روابط کی تصدیق نہیں کی ہے۔ بتایا گیا ہے کہ برلن کے علاقے موآبیت میں ’فضیلت‘ مسجد کی بھی تلاشی لی گئی، جہاں یہ تینوں تواتُر کے ساتھ جاتے رہتے تھے۔ اسی مسجد میں برلن کی ایک کرسمس مارکیٹ کو نشانہ بنانے والے انیس عامری کا بھی باقاعدگی سے آنا جانا تھا۔ سی سی ٹی وی فوٹیج سے پتہ چلا تھا کہ اُنیس دسمبر کی اِس دہشت گردانہ کارروائی سے کچھ ہی پہلے انیس عامری اس مسجد میں گیا تھا۔,دہشت گردی کے خطرے کے پیشِ نظر یکم فروری بدھ کو علی الصبح جرمن پولیس نے صوبے ہیسے میں 54 مختلف مقامات پر چھاپے مارے۔ اس کارروائی میں ایک ہزار ایک سو سے زائد پولیس اہلکاروں نے حصہ لیا۔
جرمن خبر رساں ادارے ڈی پی اے کے مطابق طالبان عسکریت پسندوں کی ایک بہت بڑی تعداد نے صوبائی دارالحکومت فراہ پر مختلف سمتوں سے دھاوا بولا اور وہ شہر کے متعدد علاقوں پر قابض ہیں۔ فراہ کی صوبائی کونسل کے ایک رُکن خیر محمد نور زئی نے ڈی پی اے کو بتایا کہ سینکڑوں عسکریت پسندوں نے تین مختلف اطراف سے شہر پر حملہ کیا۔ حکام کے مطابق اس دوران سینکڑوں خاندان گھر بار چھوڑ کر وہاں سے نکل گئے ہیں۔ صوبائی کونسل کے ارکان کے مطابق طالبان عسکریت پسندوں نے فراہ کے مضافات میں کم از کم تین دیہات پر قبضہ کر لیا اور پھر مختلف چیک پوائنٹس کو آگ لگا دی۔ دوسری طرف طالبان کے ترجمان ذبیح اللہ مجاہد نے ٹوئیٹر پر ایک ویڈیو جاری کی ہے جس میں طالبان حملہ آوروں کو دیکھا جا سکتا ہے جبکہ اس دوران فائرنگ کی آوازیں سنائی دے رہی ہیں۔ مجاہد نے اس حملے کی ذمہ داری قبول کرتے ہوئے کہا ہے کہ طالبان نے شہر پر مختلف اطراف سے حملہ کیا اور کئی سکیورٹی چیک پوسٹوں کو تباہ کر دیا۔ ایرانی سرحد کے قریب واقع صوبہ فراہ کی سرحد ہیلمند صوبے سے ملتی ہے جہاں کئی اضلاع میں طالبان عسکریت پسندوں کا قبضہ ہے۔ سن 1981 میں لی گئی اس تصویر میں کابل میں مرد اور خواتین طلبہ کو ساتھ دیکھا جاسکتا ہے۔ سن 1979 میں افغانستان پر سوویت یونین کے قبضے کے بعد افغانستان میں دس سالہ طویل جنگ کا آغاز ہوا، جس کے نتیجے میں سن 1989 میں سوویت یونین نے افغانستان سے انخلاء کر لیا۔ ملک میں خانہ جنگی کی صورتحال رہی جس کے نتیجے میں سن 1996 میں طالبان کو اس ملک کی قیادت مل گئی۔,افغانستان کے مغربی صوبے فراہ میں طالبان اور حکومتی دستوں کے مابین شدید لڑائی جاری ہے۔ طالبان نے آج منگل 15 مئی کی صبح دو بجے کے قریب فراہ نامی صوبائی دارالحکومت پر مختلف اطراف سے حملہ کیا۔ 
تحریک طالبان پاکستان کے سربراہ حکیم اللہ محسود کا اہم مرکز مکین، آبادی کے لحاظ سے ایک بڑا علاقہ ہے، جہاں سیکیورٹی فورسز نے عسکریت پسندوں کے دیگر ٹھکانوں سمیت حکیم اللہ محسود کے گھر کو بھی تباہ کردیا ہے۔ سیکیورٹی فورسز نے علاقے میں بارودی سرنگیں صاف کرنے کا کام شروع کردیا ہے۔ سیکیورٹی فورسز ذرائع کے مطابق گزشتہ چوبیس گھنٹے کے دوران مختلف مقامات پر عسکریت پسندوں کے ساتھ جھڑپوں میں 24 عسکریت پسند ہلاک جبکہ ایک کو گرفتار کیاگیا ہے۔ جنوبی وزیرستان میں عسکریت پسندوں کے خلاف آپریشن تیسرے ہفتے میں داخل ہوگیا ہے۔ اس آپریشن کے دوران اب تک 400 عسکریت پسند ہلاک جبکہ ان کے سو ٹھکانے تباہ کئے گئے ہیں۔ تاہم آپریشن کے دوران فوج کو بھی شدید جانی نقصان اٹھانا پڑا تین ہفتوں کے اس آپریشن میں فوج کے 42جوان اور افسران ہلاک جبکہ 123زخمی ہوئے ہیں۔  سیکیورٹی فورسز کے مطابق محسود قبائل کے زیادہ تر علاقوں پرکنٹرول حاصل کریا جا چکا ہے۔ تاہم بعض علاقوں میں اب بھی فوج کومزاحمت کا سامنا ہے۔ اگرچہ فوج نے وزیرستان میں تین اہم اطراف سے آپریشن شروع کیا اور عسکریت پسندوں کے اہم مراکز تک پہنچ رہی ہے، تاہم تاحال ان کی قیادت پر کو گرفتار یا ہلاک کرنے میں کامیابی حاصل میں کی جا سکی۔ ذرائع کا کہنا ہےکہ عسکریت پسند فوجی آپریشن میں تیزی آنے کے بعد دشوارگذار پہاڑی راستوں کے ذریعے کرم ایجنسی اورکزئی اورشمالی وزیرستان فرار ہورہے ہیں۔ ,سیکیورٹی فورسز نے جنوبی وزیرستان کے سب ڈویژن لدھا کے اہم علاقوں مکین اور سراروغہ میں داخل ہوکر کئی اہم مقامات پر اپنی پوزیشن مستحکم کرلی ہے۔
 امریکی اٹارنی جنرل سے اسلحے کی کھوج کے ایک ناکام آپریشن سے متعلق دستاویزات طلب کی گئی تھیں۔ ایسا پہلی بار ہوا کہ امریکی کابینہ کے رکن کو ہتک کا مرتکب قرار دیا گیا ہے۔ ایوان نمائندگان میں رائے شماری کے موقع پر حکومتی جماعت کے ایک سو سے زائد ڈیموکریٹ ارکان نے بائیکاٹ کر رکھا تھا۔ ڈیموکریٹس نے اسے سیاسی تماشے کا نام دیا ہے۔ رائے شماری کا فیصلہ 67 کے مقابلے میں 255 ووٹوں سے اٹارنی جنرل ایرک ہولڈر کے خلاف رہا۔  ری پبلکنز کا الزام ہے کہ ایرک ہولڈر نے ایسی دستاویزات فراہم کرنے سے انکار کیا ہے، جس سے ثابت ہوسکے گا کہ اوباما انتظامیہ نے اوائل میں اسلحے کی ٹریکنگ کے اس خطرناک آپریشن کے وجود سے انکار کیا، جس کے تحت سینکڑوں کی تعداد میں ہتھیاروں کو میکسیکو میں اسمگل ہونے دیا گیا۔  ان کے بقول 2011ء میں پہلے تو اوباما انتظامیہ آپریشن فاسٹ اینڈ فیوریس کے وجود سے انکاری رہی اور بعد میں اس کے وجود کو تسلیم کیا۔ اوباما انتظامیہ نے خصوصی اختیارات کا استعمال کرتے ہوئے چنیدہ انتظامی دستاویزات کو افشاں کیے جانے سے روک رکھا ہے۔  بعض ری پبلکنز ارکان کہتے رہے ہیں کہ محکمہء انصاف میں ایرک ہولڈر سمیت بعض دیگر اعلیٰ عہدیداروں کوعلم ہے کہ کون کون سے وفاقی ایجنٹ آپریشن فاسٹ اینڈ فیورس کے تحت اسلحے کی اسمگلنگ میں ملوث رہے ہیں۔ محکمہء دفاع نے باضابطہ طور پر Gun-Walking پر پابندی لگا رکھی ہے مگر ریاست ایریزونا میں کچھ وفاقی ایجنٹس نے تجرباتی بنیادوں پر اسمگلروں کو پکڑنے کے لیے ان تک اسلحہ پہنچایا اور پھر انہیں ٹریک کرنے کی کوشش کی۔,امریکی ایوان نمائندگان نے ملکی اٹارنی جنرل ایرک ہولڈر کو کانگریس کی مجرمانہ ہتک کا مرتکب قرار دے دیا ہے۔ انہوں نے ایوان کو مطلوب اہم دستاویزات فراہم نہیں کی تھیں۔
خبر رساں ادارے ڈی پی اے نے میڈیا رپورٹوں کے حوالے سے بتایا ہے کہ میلبورن میں کھیلے گئے آسٹریلین اوپن کے مردوں کے سنگلز مقابلوں کے فائنل میں اکتیس سالہ سرب کھلاڑی نوواک جوکووچ نے ہسپانوی کھلاڑی رافائل نادال کو چھ تین، چھ دو اور چھ تین سے ہرا دیا۔ اگرچہ اس میچ میں عالمی نمبر ایک جوکووچ کو فیورٹ قرار دیا جا رہا تھا لیکن یہ کسی کو بھی توقع نہیں تھی کہ نادال اس میچ میں ایک سیٹ بھی اپنے نام نہ کر سکیں گے۔ میچ کے بعد جوکووچ نے اپنی خوشی کا اظہار کرتے ہوئے کہا، ’’ان حالات میں۔۔۔ یہ یقینی طور پر ایک شاندار میچ تھا۔‘‘ رافائل نادال نے اپنی شکست پر تبصرہ کرتے ہوئے کہا کہ جوکووچ نے انتہائی عمدہ کھیل پیش کیا لیکن اس میچ سے انہوں نے بہت کچھ سیکھا بھی ہے۔ سترہ مرتبہ گرینڈ سلام ٹائٹل اپنے نام کرنے والے نادال کے مطابق، ’’ایمانداری کی بات ہے کہ آج میں کچھ خاص نہ کر سکا۔‘‘ ہفتہ چھبیس جنوری کو خواتین سنگلز کے فائنل میچ میں جاپانی ٹینس کھلاڑی ناؤمی اوساکا نے چیک ریپبلک کی پیٹرا کوویٹیوا کو سات چھ، پانچ سات اور چھ چار سے ہرا کر یہ ٹائٹل اپنے نام کیا تھا۔ مجموعی طور پر اوساکا کا یہ دوسرا گرینڈ سلام ٹائٹل تھا۔ قبل ازیں وہ یو ایس اوپن بھی جیتا تھا۔,سرب کھلاڑی نوواک جوکووچ نے ہسپانوی اسٹار رفائل نادال کو سیدھے سیٹوں سے مات دے کر آسٹریلین اوپن کا ٹائٹل اپنے نام کر لیا ہے۔ جوکووچ نے ساتویں مرتبہ آسٹریلین اوپن کا فائنل جیتنے کا اعزاز حاصل کیا ہے۔
فلسطینی وزیر خارجہ ریاض المالکی نے برسلز میں دیے گئے ایک انٹرویو میں کہا کہ محمود عباس یورپی یونین کی خارجہ امور کی سربراہ کے ساتھ  بروز پیر ہونے والی ملاقات میں یونین سے درخواست کریں گے کہ وہ فلسطین کو بطور ریاست تسلیم کرے۔ المالکی کے مطابق محمود عباس بائیس جنوری کو یورپی یونین کے حکام سے ملاقات میں فلسطینی تنازعے کے لیے واضح حمایت کرنے کی درخواست کریں گے۔ یہ امر اہم ہے کہ امریکی صدر ڈونلڈ ٹرمپ کی جانب سے یروشلم کو اسرائیلی دارالحکومت تسلیم کرنے اور اپنا سفارت خانہ تل ابیب سے یروشلم منتقل کرنے کے اعلان کے بعد سے فلسطینی قیادت امریکا سے سخت ناراضی کا اظہار کر رہی ہے۔ محمود عباس بارہا کہہ چکے ہیں کہ امریکا اسرائیل فلسطینی تنازعے کا جانبدار ثالث نہیں ہے۔ دوسری جانب امریکا کے نائب صدر مائیک پینس اردن کا دورہ مکمل کرنے کے بعد آج اسرائیل پہنچ گئے ہیں۔ وہ یروشلم میں اپنے دو روزہ قیام کے دوران اعلیٰ اسرائیلی حکومتی رہنماؤں کے ساتھ ملاقاتوں میں مشرق وسطیٰ کی موجودہ صورت حال پر تبادلہ خیال کریں گے۔ گزشتہ برس اپنا منصب سنبھالنے کے بعد پینس پانچویں مرتبہ اسرائیل کا دورہ کر رہے ہیں۔,امریکی نائب صدر مشرق وسطیٰ کے موجودہ دورے کی آخری منزل اسرائیل پہنچ چکے ہیں۔ دوسری جانب فلسطینی لیڈر محمود عباس آج برسلز میں یورپی یونین کی خارجہ امور کی سربراہ سے ملاقات کریں گے۔
 26 سالہ کاکا کو اے سی میلان سے خریدنے کے لئے رئیل میڈرڈ کو 67.5 ملین یورو ادا کرنے پڑے۔ میلان ٹیم نے اپنے بینک اکاؤنٹس میں بہتری کے لئے کاکا کو بیچا ہے۔ منگل کے روز اس فیصلے کے بعد اسپین میں اس حوالے سے کافی خوشی پائی جاتی ہے۔ کاکا اس سے قبل اٹلی کے کلب اے سی میلان کے لئے کھیل رہے تھے۔ کاکا کسی بھی ٹیم کے خلاف گول کرنے کی صلاحیت رکھنے والے خطرناک ترین کھلاری سمجھے جاتے ہیں۔ اس فیصلے کے بعد کاکا ہر سیزن میں تقریبا نو ملین یورو کمایں گے جس کے بعد انہیں دنیا کا سب سے زیادہ معاوضے کے عوض کھیلنے والا پلئیر ہونے کا اعزاز حاصل ہو جائے گا۔ تاہم اس فیصلے کے بعد ان خدشات نے بھی جنم لیا ہے کہ کاکا کے جانے کے بعد اٹلی کے وزیراعظم Silvio Berlusconi کا کلب اے سی میلان اپنی پوزیشن برقرار نہ رکھ سکے۔ کاکا نے ریئل میڈرر کے ساتھ چھ سال کے لئے معاہدہ کیا ہے۔ رواں ماہ کی آخری تاریخ کو رئیل میڈرڈ کلب کاکا کو میڈیا کے سامنے پیش کرنے کا ارادہ رکھتا ہے۔ کاکا کے ٹیم کو جوائن کرنے کے بعدرئیل میڈرر ایک بڑی اشتہاری مہم بھی شروع کرنے کا ارادہ رکھتا ہے جس میں کاکا کی تصاویر والی شرٹس اور دیگر چیزیں شامل ہیں۔  اے سی میلان کلب کے ایک اور معروف کھلاڑی Alexandre Pato کے بھی کلب چھوڑنے کے حوالے سے قیاس آرائیاں جاری ہیں تاہم میلان کا کہنا ہے کہ Pato کو بیچنے کا کوئی فیصلہ نہیں کیا گیا اور وہ اسی کلب ہی میں رہیں گے۔ دوسری جانب یہ افواہیں بھی گردش کر رہی ہیں کہ Pato چیلسی کے کوچ Carlo Ancelotti سے گفت و شنید میں مصروف ہیں اور جلد ہی وہ اپنے مستقبل کا فیصلہ کرنے جا رہے ہیں۔,انیس سالہ برازیلیئن کھلاڑی اے سی میلان ٹیم سے رئیل میڈرڈ کی ٹیم میں منتقل ہو گئے ہیں۔ فٹبال کی تاریخ میں، 2001 میں رئیل میڈرر کے لئے خریدے گئے معروف فرانسیسی کھلاڑی زیڈان کے بعد کاکا سب سے مہنگے کھلاڑی ہیں۔
پاکستان کے ایک نجی ٹی وی چینل پر دکھائی جانے والی اس ویڈیوٹیپ میں دو نقاب پوش مسلح افراد کی موجودگی میں عبدالخالق فراحی اپنی زندگی بچانے کے لئے اپیل کرتے ہوئے دکھائے گئے ہیں۔ پاکستانی سیکیورٹی ذرائع نے تصدیق کی ہے کہ سات منٹ دورانیےکی اس ویڈیو ٹیپ میں دکھائے جانے والےمغوی، افغان سفارتکارہی ہیں تاہم یہ معلوم نہیں ہو سکا کہ یہ ویڈیو پاکستان یا افغانستان میں سے کہاں بنائی گئی ہے؟ حکا م کے مطابق اغواکاروں نے مطالبہ کیا ہے کہ افغانستان کے صوبے بگرام میں قائم امریکی فوجی جیل میں قید القاعدہ کے ارکان کو رہا کیا جائے۔ ویڈیو میں اغواکاروں نے کہا ہے کہ وہ فراحی کی رہائی کے سلسلے میں کرزئی حکومت سے خفیہ مذاکرات کر رہے تھے تاہم وہ تاخیر کرتی رہی اوران کے مطالبات پورے نہیں کئے گئے۔ ان کا کہنا ہے کہ انہیں کرزئی حکومت کے رویے پر مایوسی ہوئی ہے اوراس لئے ڈیڑھ سال کی خاموشی کے بعد انہوں نے میڈیا سے رابطہ کر لیا ہے۔  مغوی افغان سفارتکارعبدالخالق فراحی اس ویڈیو میں بتاتے ہیں کہ ان کی حالت بہت خراب ہے اور وہ افغان حکومت اور بین الاقوامی برادری سے اپیل کرتے ہیں کہ وہ کوشش کرکے ان کی جان بچا لیں۔ ان کا کہنا ہے کہ عین ممکن ہے کہ اس انٹرویو کے بعد اغواکارانہیں قتل کر دیں۔,پاکستانی شہر پشاور سے تقریبا ڈیڑھ برس پہلے اغوا کئے جانے والے افغان سفارتکار عبدالخالق فراحی نے ایک ویڈیو میں کابل حکومت سے اپیل کی ہے کہ ان کی زندگی بچانے کے لئے اقدامات کئے جائیں۔
 یورپی یونین کی انصاف سے متعلقہ امور کی نگران خاتون کمشنر Viviane Reding نے حال ہی میں برسلز ميں يونين کے ایک اجلاس ميں بتایا کہ نئے لیکن لازمی کوٹے سے متعلق یورپی ضوابط سال رواں کے آخر تک متعارف کرا دیے جائیں گے۔ ان کا مقصد رکن ملکوں میں بڑے بڑے کاروباری اور پیداواری اداروں کے گورننگ بورڈز میں خواتین کے لیے کافی نمائندگی کو یقینی بنانا ہو گا۔ رَیڈنگ کے بقول یورپی کمیشن کی بڑے بڑے پیداواری اور تجارتی اداروں، مختلف تنظیموں اور عام شہریوں سے مشاورت جاری ہے۔ چند يورپی ملکوں ميں اگرچہ انتہائی اعلیٰ عہدوں پر خواتین کو حاصل نمائندگی میں اضافے سے متعلق پہلے ہی سے قومی سطح پر کوٹے موجود ہيں اور ایسی ریاستوں میں فرانس، بيلجيم، اسپين، ہالينڈ اور اٹلی بھی شامل ہيں تاہم یورپی کمیشن اس حوالے سے لازمی کوٹہ اس لیے متعارف کرانا چاہتا ہے کہ پوری یورپی یونین میں یکساں پیش رفت کو یقینی بنایا جا سکے۔  سن 2010 میں یورپی یونین کے رکن ملکوں میں مختلف بڑے بڑے اداروں کے کمپنی بورڈز میں خواتین کا تناسب صرف 12 فيصد تھا جو 2011ء ميں معمولی اضافے کے بعد 14 فيصد ہو گیا تھا۔ لیکن اس کے برعکس بڑے بڑے یورپی اداروں کی سربراہی کرنے والی خواتین کی تعداد 2009ء کے مقابلے میں سن 2010 میں مزید کم ہو کر صرف 3.2 فيصد رہ گئی تھی۔,گزشتہ ايک سال کے دوران يورپی يونين کے رکن ملکوں ميں مختلف کمپنيوں کے بورڈز ميں خواتين کی تعداد ميں اضافے کا ہدف حاصل نہ ہونے کے بعد يونين اب اس حوالے سے جلد ہی ایک لازمی کوٹہ متعارف کرانے پر غور کر رہی ہے۔
صحافی سید طلعت حسین نے لکھا، ’’افغانستان کے  دہشت گرد گروپ کا پاکستان کے ریاستی علاقے کے اتنا اندر پہنچ جانا بہت بڑی ناکامی ہے۔‘‘ پاکستان پیپلز پارٹی کی رکن نفیسہ شاہ نے لکھا، ’’ایک مرتبہ پھر کوئٹہ لہو لہان ہے، چند ہفتے قبل ہم نے کوئٹہ کے سانحے سے کچھ نہیں سیکھا، 60 نوجوان کیڈٹس دہشت گردی کے باعث اپنی جان گنوا بیٹھے ہیں اور وزیر داخلہ کلعدم تنظیموں کے آگے جھک رہے ہیں۔‘‘ فیصل سبزواری نے اپنے خیالات کو کچھ بیان کیا، ’’ہمارے پاس سوائے حکومتی دعوؤں، مذمتوں، پریس کانفرنسوں اور ٹاک شوز پر بحث کے علاوہ کوئٹہ کے لیے اور کیا ہے؟ کوئٹہ شہر اپنے بہترین لوگوں کو کھو رہا ہے۔‘‘ افراسیاب خٹک نے حکومت پر تنقید کرتے ہوئے کہا،’’ کوئٹہ حملے میں قیمتی جانوں کا ضیاع ریاست کی دہشت گردی کے خلاف گمراہ کن پالیسی کا نتیجہ ہے، پناہ گاہیں اور ان کا ردعمل۔‘‘ صحافی طحہٰ صدیقی نے بھی ریاستی پالیسی کو تنقید کا نشانہ بناتے ہوئے ٹوئیٹ میں لکھا،’’بیرونی ہاتھ پر الزام عائد کریں، چاہے اس حملے کو پاک چین اقتصادی راہ داری سے جوڑیں لیکن کبھی پاکستان نوازعسکریت پسندوں پرکوئی سوال نہ اٹھائیں کیوں کہ کچھ عفریت (مونسٹرز) وفادار بھی ہوتے ہیں۔‘‘ قتل چھپتے تھے کبھی سنگ کی دیوار کے بیچ  سرخیاں امن کی تلقین میں مصروف رہیں حرف بارود اگلتے رہے اخبار کے بیچ,پاکستانی شہر کوئٹہ کے قریب پولیس اکیڈمی پر ہونے والے دہشت گردانہ حملے میں انسٹھ سے زائد افراد کی ہلاکت کے درد ناک سانحے کے بعد کئی افراد دہشت گردوں کے حوالے سے ریاستی پالیسیوں کو تنقید کا نشانہ بنا رہے ہیں۔
 جريدے نے گفتگو کو تحريری شکل ميں شائع کيا، جس ميں مبينہ طور پر وزير خارجہ سکورسکی ملک کے سابق وزير خزانہ Jacek Rostowski سے کہتے ہيں کہ امريکا اور پولينڈ کے اتحاد سے پولينڈ کو کوئی فائدہ نہيں پہنچ رہا۔ گفتگو ميں انہوں نے چند غير اخلاقی الفاظ بھی استعمال کيے۔ Wprost کے مطابق اسے يہ ريکارڈنگ ايک کاروباری شخص سے ملی ہيں، جس نے بذات خود انہيں ريکارڈ نہيں کيا تھا۔  پولينڈ کے ايک مقامی ريستوران ميں اعلی سرکاری اہلکاروں کے مابين اس بارے ميں گفتگو کے نتيجے ميں وزير اعظم ڈونلڈ ٹسک کی حکومت پر کافی دباؤ ہے اور ناقدين حکومت سے مستعفی ہو جانے کا مطالبہ بھی کر رہے ہيں۔ پير کے روز جاری کردہ ايک بيان ميں وزير اعظم ٹسک نے کہا کہ وہ متنازعہ گفتگو ميں شامل ان اہلکاروں کو برطرف نہيں کريں گے، جن کی بات چيت ريکارڈ کر لی گئی تھی۔ ٹسک نے اعلی سرکاری عہديداران کی گفتگو کو ريکارڈ کرنے کے عمل کو ’غلط نيت رکھنے والے لوگوں‘ کی ’مجرمانہ کارروائی‘ قرار ديا۔ انہوں نے مزيد کہا کہ يہ عمل ’منظم جرم‘ کا نتيجہ ہے۔  دوسری جانب امريکی محکمہ خارجہ کی ترجمان ميری ہارف نے پير کے روز جاری کردہ ايک بيان ميں اگرچہ براہ راست ريکارڈنگ اور پولش وزير کے متنازعہ جملوں پر کوئی بات نہيں کی تاہم ان کا کہنا تھا کہ امريکا اور پولينڈ کے مابين انتہائی مضبوط باہمی روابط ہيں۔,پولينڈ کے صدر برونيسلاو کوموروفسکی نے کہا ہے کہ امريکا اُن کا ايک انتہائی اہم اتحادی ہے اور يہ بات حال ہی ميں سامنے آنے والے ايک اعلی پولش سفارت کار کے متنازعہ بيان کے باوجود تبديل نہيں ہوگی۔
سابق وزیر اعظم نواز شریف اور سابق وزیر اعلی پنجاب میاں شہباز شریف کی والدہ بیگم شمیم اختر جو اتوار کے روز لندن میں انتقال کر گئی تھیں ان کی میت کو اپنے شوہر کے پہلو میں دفن کرنے کے لیے پاکستان لے جایا جائے گا۔ شریف خاندان کے ذرائع کے مطابق بیگم شمیم اختر کا نماز جنازہ پہلے لندن میں ادا کیا جائے گا جس کے بعد ان کا جسد خاکی پاکستان لے جایا جائے گا۔ خاندانی ذرائع کے مطابق ان کی تدفین میاں شریف کی قبر کے کے ساتھ ہی جاتی امرہ میں کی جائے گی۔ جبکہ شریف سٹی گراونڈ لاہور میں ان کی نماز جنازہ ادا کی گی۔ یہ وہی جگہ ہے جہاں کلثوم نواز کی نماز جنازہ بھی ادا کی گئی تھی۔  شریف خاندان یا مسلم لیگ ن کی طرف سے ابھی تک یہ واضح نہیں کیا گیا کہ سابق وزیر اعظم نواز شریف جو اس وقت لندن میں مقیم اپنی والدہ کے جنازے میں شرکت کے لیے پاکستان آئیں گے یا نہیں تاہم ٹویٹر پر ان کی صاحبزادی مریم نوام کی جانب سے والد کو پاکستان نہ آنے کا مشورہ دیا گیا ہے۔ واضح رہے کہ نواز شریف گزشتہ سال علاج کی غرض سے چار ماہ کی اجازت لے کر لندن آئے تھے اور اس کے بعد سے لندن ہی میں مقیم ہیں۔مسلم ن کے رہنما عطا تاڑر کے مطابق وزیر قانون راجہ بشارت کے قانون کے تحت شہباز شریف اور حمزہ شہباز کو جیل میں اکٹھا کیا گیا اور اجازت کے بعد ہی لندن میں ان دونوں کی میاں محمد نواز شریف سے ان کی ٹیلی فون کے ذریعے بات کروائی گئی۔ انھوں نے مزید بتایا کہ دونوں بھائیوں کی جب آپس میں بات ہوئی تو شہباز شریف آبدیدہ ہو گئے اور دونوں اس وقت کو یاد کرنے لگے جب ان کے والد فوت ہوئے تھے لیکن جلا وطنی کے باعث وہ پاکستان ان کی تدفین کے لیے نہیں آسکے تھے۔ ان کے مطابق بیگم شمیم کا جسد خاکی پاکستان لانے میں دو سے تین دن لگ سکتے ہیں۔ جبکہ شہباز شریف اور حمزہ شہباز کی پرول پر رہائی کے لیے تقریبا چودہ سے پندرہ دن کی درخواست دی جائے گی تاکہ وہ نماز جنازہ اور تدفین کے انتظامات کر سکیں اور تعزیعت کے لیے آنے والوں سے ملاقات کر سکیں۔ سماجی رابطے کی ویب سائٹ ٹوئٹر پر مسلم لیگ نواز کے رہنما عطا تارڑ نے شمیم اختر کی وفات کی اطلاع دینے کے بعد بی بی سی سے گفتگو میں بتایا ہے کہ ’وفات کے وقت اتوار کی صبح وہ ایون فیلڈ اپارٹمنٹ میں تھیں۔‘ ان کا کہنا تھا کہ بیگم شمیم کی موت کی وجہ ابھی تک معلوم نہیں ہے تاہم وہ کچھ عرصے سے علیل تھیں۔ عطا تارڑ کا مزيد کہنا تھا کہ اس خبر کی اطلاع سابق وزیر اعلیٰ پنجاب شہباز شریف اور ان کے صاحبزادے حمزہ شہباز کو جیل میں دی گئی ہے۔ یاد رہے کہ دونوں رہنما بدعنوانی کے الزام میں زیر حراست ہیں۔  ,سابق وزیر اعظم نواز شریف اور سابق وزیر اعلی پنجاب میاں شہباز شریف کی والدہ بیگم شمیم اختر جو اتوار کے روز لندن میں انتقال کر گئی تھیں ان کی میت کو اپنے شوہر کے پہلو میں دفن کرنے کے لیے پاکستان لے جایا جائے گا۔
 بھارتی حکام کے مطابق کل بدھ کو رات گئے برطانوی نشریاتی ادارے بی بی سی کو ایک قانونی نوٹس بھی جاری کر دیا گیا، جس میں مطالبہ کیا گیا ہے کہ وہ بھی یہ دستاویزی فلم نہ دکھائے۔ India's Daughter یا ’بھارت کی بیٹی‘ کے نام سے بننے والی یہ ڈاکومنٹری اسی برطانوی نشریاتی ادارے کے تعاون سے تیار کی گئی ہے۔  نئی دہلی میں ملکی وزارت داخلہ کے ترجمان ایم اے گناپتھی نے آج اے ایف پی کو بتایا کہ حکومت نے یوٹیوب کے ساتھ رابطہ کر کے اس کی انتظامیہ سے مطالبہ کیا ہے کہ وہ اپنی ویب سائٹ پر وہ تمام ویڈیو لنکس بلاک کر دے، جن کی مدد سے یہ ڈاکومنٹری بھارت میں دیکھی جا سکتی ہے۔ بھارتی حکومت کے یوٹیوب سے کیے گئے اس مطالبے سے پہلے بےشمار لوگ یہ فلم آن لائن دیکھ چکے تھے۔  اس گینگ ریپ کے سزا یافتہ مجرم اس وقت نئی دہلی کی تہاڑ جیل میں بند ہیں اور اس فلم کی تیاری کے دوران ان مجرمان سے بی بی سی کی طرف سے انٹرویو اسی جیل میں کیے گئے تھے۔ تہاڑ جیل کے اہلکاروں کے مطابق انہوں نے برطانوی نشریاتی ادارے کو قانونی نوٹس دے دیا ہے اور اب جواب کا انتظار کیا جا رہا ہے۔  بھارتی وزیر داخلہ راج ناتھ سنگھ کے مطابق حکومت نے دسمبر 2012ء کے ایک واقعے پر بنائی گئی اس دستاویزی فلم پر پابندی کے لیے عدالت سے رجوع اس لیے کیا کہ اس فلم میں مکیش سنگھ نامی مجرم نے جو بیان دیے ہیں، وہ ’انتہائی توہین آمیز اور خواتین کی حرمت کے منافی‘ ہیں۔,بھارتی حکومت نے ویڈیو شیئرنگ پلیٹ فارم یوٹیوب سے مطالبہ کر دیا ہے کہ وہ بھارتی صارفین کی اس دستاویزی فلم تک رسائی کو روکے جو نئی دہلی میں گینگ ریپ کا نشانہ بننے والی ایک مقتولہ طالبہ کے بارے میں بنائی گئی ہے۔
جنوب امریکی ممالک بولیویا اور وینزویلا کی جانب سے کنکون ڈرافٹ کو اس بنیاد پر مسترد کردیا گیا ہے کہ اس میں انہیں دنیا بھر سے علیحدہ کرنے کی کوشش کی گئی ہے۔ بولیویا کے وزیر پابلو سولون کا کہنا ہے کہ اس ڈرافٹ میں امریکہ کو بہت زیادہ اثر و رسوخ حاصل ہے اور یہ دراصل کوپن ہیگن کانفرنس ہی میں پیش کی گئی امریکی تجویز جیسا ہے۔ کنکون کانفرنس کے میزبان ملک میکسیکو نے ڈرافٹ مسودہ عام کرتے ہوئے اسے قدرتی ماحول کے بچاؤ کی جانب انتہائی اہم پیشرفت قرار دیا۔ مسودے کے مطابق ترقی پزیر ممالک کے لئےیہ فنڈ عالمی درجہ حرارت میں کمی اور جنگلات کی بقاء کے ضمن میں مختص کیا گیا ہے۔ اس مسودے کو اقوام متحدہ کی قراردار کی شکل میں ڈھلنے کے لئے کنکون کانفرنس میں شریک تمام ممالک کی حمایت درکار ہوگی۔ فی الحال اسے وزراء کے گروپ کی توثیق حاصل ہوئی ہے۔ ایک سو ارب ڈالر کے فنڈ کا عہد گزشتہ سال کوپن ہیگن ہی میں کیا گیا تھا۔ اس کے تحت 2020 سے ہر سال امیر ممالک اس فنڈ سے ایسے ترقی پزیر ممالک کو امداد فراہم کریں گے جو زہریلی سبز مکانی گیسوں سے نمٹ رہے ہیں اور عالمی درجہ حرارت میں اضافے کا شکار ہیں یعنی خشک سالی، طوفان یا گرمی کی شدید لہر۔ ,کنکون میں اقوام متحدہ کی اہم کانفرنس کے ڈرافٹ مسودے میں 2020ء سے ہر سال ترقی پزید ممالک کو موسمیاتی تبدیلیوں سے نمٹنے کے لئے ایک سو ارب ڈالر فراہم کرنے کی توثیق کی گئی ہے۔
خبر رساں ادارے اے ایف پی نے ’تحفظ حقوق‘ نامی ایک واچ ڈاگ گروپ کے حوالے سے بتایا ہے کہ فرانس میں مہاجرین کی فوری رجسٹریشن اور انہیں پریشانی سے بچانے کی خاطر استقبالیہ مراکز کی تعداد کم ہے اور آئندہ مہینوں میں فرانس کا رخ کرنے والے تارکین وطن اور مہاجرین کو فوری مدد پہنچانے کی خاطر ایسے زیادہ مراکز قائم کیے جانا چاہییں۔ انہی مراکز میں مہاجرین اور تارکین وطن کی رجسٹریشن کی جاتی ہے اور اس مرحلے کے بعد ہی انہیں رہائش اور دیگر سہولیات کی فراہمی ممکن ہو سکتی ہے۔ ’تحفظ حقوق‘ کے سربراہ اور سابق حکومتی وزیر ژاک ٹوبوں نے شمالی پیرس میں واقع لا کاپیلا نامی علاقے میں مہاجرین کے ایک کیمپ کے دورے کے بعد کہا کہ مہاجرین کی صورتحال کو بہتر بنانے کی خاطر فوری اقدامات کرنا چاہییں۔ فرانسیسی وزارت داخلہ کا کہنا ہے کہ کیلے میں دوبارہ کوئی مہاجر کیمپ نہیں بنایا جائے گا کیونکہ اس طرح فرانس آنے والے ایسے مہاجرین کی حوصلہ افزائی ہو گی، جو دراصل برطانیہ جانے کے خواہمشند ہیں۔ کیلے میں آنے والے مہاجرین سمندری راستے سے کسی طرح برطانیہ جانے کی کوششوں میں تھے۔ جنگل کیمپ کی بندش کے بعد پیرس کی سڑکوں پر رہنے والے مہاجرین کی تعداد میں ایک تہائی اضافہ ہوا ہے۔ فرانسیسی صدر فرانسوا اولانڈ نے کہا ہے کہ فرانس کے لیے مہاجرین کی مزید کسی عارضی بستی کا قیام اب نا قابلِ قبول ہو گا۔ ’جنگل‘ یورپ میں مہاجرین کے بحران کی علامت بن چکا تھا۔,انسانی حقوق کے ایک ادارے نے پیرس حکومت پر زور دیا ہے کہ وہ فرانس میں آنے والے مہاجرین کی فوری مدد کی خاطر مزید استقبالیہ مراکز قائم کرے۔ توقع ہے کہ موسم گرما میں فرانس پہنچنے والے مہاجرین کی تعداد میں اضافہ ہو جائے گا۔
بھارتی صوبہ پنجاب کے شمال میں ہونے والی ایک عوامی ریلی سے خطاب کرتے ہوئے بھارت کے قوم پرست وزیراعظم نریندر مودی کا کہنا تھا، ’’بھارت کے حصے کا پانی بہہ کر پاکستان جا رہا ہے۔ میں اس پانی کا ایک ایک قطرہ روکنے میں مصروف ہوں اور اسے اپنے کسانوں تک پہنچاؤں گا۔‘‘ ان کا مزید کہنا تھا، ’’اس کی کوئی وجہ ہی نہیں ہے کہ ہم اپنے حق کا پانی استعمال نہ کریں۔‘‘ رواں برس ستمبر میں بھی بھارت نے کہا تھا کہ وہ سندھ طاس معاہدے کا دوبارہ جائزہ لے گا، جس کے جواب میں پاکستان نے بین الاقوامی عدالت برائے انصاف اور ورلڈ بینک سے معاملے میں مداخلت کرنے کا کہا تھا۔ حال ہی میں پاکستان نے اقوام متحدہ میں بھارت کو خبردار کرتے ہوئے کہا تھا کہ وہ ’پانی کو ہتھیار‘ کے طور پر استعمال کرنے سے باز رہے۔ پاکستان بڑی حد تک دریائے سندھ کے پانی پر انحصار کرتا ہے۔ اس کے تقریباً65 فیصد حصے کو اسی دریا سے پانی ملتا ہے۔ اگر بھارت اپنے یہاں سے پاکستان کی طرف جانے والی دریاؤں کا پانی روک دیتا ہے تو پاکستان میں پانی کا زبردست بحران پیدا ہوجائے گا۔ تاہم آبی ماہرین کہتے ہیں کہ اس سے خود بھارت کو بھی نقصان ہوگا اور جموں و کشمیر نیز بھارتی پنجاب کے علاقے سیلاب کی زد میں آجائیں گے۔ یہ امر بھی دلچسپ ہے کہ بھارت اور پاکستان کے درمیان سن 1965اورسن 1971 کی جنگیں نیز سن 1999 کی کارگل عسکری مہم جوئی کے باوجود دونوں ملک سندھ آبی معاہدہ کو نہایت خوش اسلوبی سے برقرار رکھنے میں کامیاب رہے ہیں اور اس معاہدے کو بین سرحد ی دریاؤں کے پانی کے استعمال کے حوالے سے تعاون کے لیے عالمی رول ماڈل کے طور پر پیش کیا جاتا ہے۔,بھارتی وزیراعظم نریندر مودی نے کہا ہے کہ وہ بھارت کے حصے کا پانی پاکستان جانے نہیں دیں گے۔ بھارت پہلے بھی اپنے روایتی حریف پاکستان کے خلاف پانی کو ’ہتھیار کے طور پر‘ استعمال کرنے کی بالواسطہ دھمکی دے چکا ہے۔
سعودی عرب کی ٹیم نے پہلے بیٹینگ کرتے ہوئے مقررہ پچاس اوورز میں چین کے خلاف 418 کا انتہائی بڑا اسکور بنایا۔ سعودی ٹیم کی جانب سے محمد افضل نے سینچری بنائی جبکہ کپتان شعیب علی چوبیس گیندوں پر پچاس رنز بنانے میں کامیاب رہے۔  جواب میں چینی ٹیم صرف 12.4 اوورز ہی کھیل سکی۔ چین کی طرف سے سب سے بہتر کارکردگی کا مظاہرہ کرنے والے کھلاڑی نے 13 رنز بنائے۔ کسی بھی بین الاقوامی ون ڈے میچ میں سب سے کم اسکور بنانے کا ریکارڈ زمبابوے کو حاصل تھا۔ سن 2004 میں سری لنکا کے خلاف کھیلے جانے والے پچاس اوورز کے ون ڈے میچ میں زمبابوے کی ٹیم صرف 35 رنز بنا سکی تھی۔ لیکن چین کی کرکٹ ٹیم کی یہ کارکردگی ویسٹ انڈیز کی انیس برس سے کم عمر کھلاڑیوں کی ٹیم کے ایک روزہ اس بین الاقوامی میچ سے بہتر ہے، جو اس نے کیربیئن ملک بارباڈوس کے خلاف گیانا میں کھیلا تھا۔ سن 2007 میں ہونے والے اس میچ میں ویسٹ انڈیز کی انڈر نائنٹین ٹیم صرف 18 اسکور بنا سکی تھی۔ تھائی لینڈ میں ہونے والے اس کرکٹ ٹورنامنٹ میں سعودی عرب کی ٹیم کو فیورٹ قرار دیا جا رہا ہے۔ سعودی کرکٹ ٹیم کے لیے سن 2023ء  کے ورلڈ کپ کے لئے کوالیفائی کرنے کی جانب یہ پہلا قدم ہوگا۔ گزشتہ روز یہ میچ تھائی لینڈ کے شمالی شہر چیانگ مئی میں کھیلا گیا۔ دیگر کئی ملکوں کے ساتھ ساتھ اس ٹورنامنٹ میں تھائی لینڈ، بحرین، بھوٹان، کویت اور قطر کی کرکٹ ٹیمیں حصہ لے رہی ہیں۔,ورلڈ کرکٹ لیگ کے علاقائی کوالیفائینگ میچ میں چین کی کرکٹ ٹیم کو سعودی عرب کے ہاتھوں 390 رنز سے ناقابل فراموش شکست کا سامنا کرنا پڑا ہے۔ تھائی لینڈ میں چین کی ساری ٹیم بمشکل اٹھائیس رنز بنا سکی۔ 
بالی وڈ میں عموماً فلم کے ریلیز سے پہلے اور پروموشن کے دوران فلم یا اس کے کرداروں یا پھر اداکاروں کے بارے میں کسی نے کسی طرح کے تنازع کا سلسلہ کچھ زیادہ ہی عام ہو رہا ہے۔ اب چاہے وہ فلم 'او مائی گاڈ 'ہو یا عامر خان کی 'پی کے' یا پھر دپیکا پادوکون کے ساتھ سنجے لیلیٰ بھنسالی کی فلم 'پدماوت'۔ جہاں تک سنجے لیلیٰ بھنسالی کی فلموں کا تعلق ہے تو پدماوت کے وقت ان کے ساتھ مار پیٹ تک کی نوبت آگئی تھی۔ اب عالیہ بھٹ کے ساتھ بھنسالی صاحب کی فلم 'گنگو بائی کاٹھیا واڑی‘ پر بھی سوال اٹھائے جا رہے ہیں اور وہ بھی اس فلم کی مرکزی کردار گنگو بائی کے گود لیے بیٹے کی جانب سے۔ راصل مادھوری دکشت نیٹ فلکس پر ایک ویب سیریز کے ساتھ او ٹی ٹی پلیٹ فارم پر قدم رکھ رہی ہیں۔ 'فیم گیم ' نامی اس نئی سیریز میں مادھوری ایک سپر سٹار کے  کردار میں ہوں گی۔ ظاہر ہے کہ سیریز کی مرکزی کرادر بھی وہی ہیں۔ مادھوری نے 1984 میں فلم ’ابودھ‘ سے ڈیبیو کیا تھا اور اس فلم کی کہانی بھی ہیروئن کے گرد گھومتی تھی۔ مادھوری کا کہنا تھا کہ اس دور میں ایسے فلمساز کم ہی تھے جو اس طرح کی فلمیں بنانے میں دلچسپی رکھتے تھے لیکن اب وقت بدل چکا ہے۔ یہ درست ہے کہ اب وقت بدل چکا ہے اور ساتھ ہی عورتوں اور فلموں میں ان کے کرداروں کو دیکھنے کا نظریہ بھی اور او ٹی ٹی پلیٹ فارمز نے اس نظریے کو بدلنے میں بہت مدد کی ہے جہاں نئی سوچ اور نظریے کے مالک فلسماز اور مصنف بغیر کسی الجھن کے انقلابی کہانیاں اور کردار لکھ بھی رہے ہیں اور انہیں پیش بھی کر رہے ہیں۔ یہ مصنف پدرشاہی ذہنیت سے آزاد ہو کر جدید حساسیت کے ساتھ سکرپٹ لکھ رہے ہیں۔ بڑے پردے کے ہیرو سے یاد آیا کہ سلمان خان ایک بار پھر ٹائیگر تھری کی شوٹنگ پر پہنچ گئے ہیں اور ان کے ساتھ پہنچی ہیں نئی نویلی دلہن کترینہ کیف جو اس فلم میں ان کی ہیروئن ہیں۔ فلم کے کچھ حصے دلی میں شوٹ کیے جانے ہیں حالانکہ اس بات کو خاصا راز میں رکھنے کی کوشش کی جا رہی تھی تاکہ بھیڑ والے اس شہر میں شوٹنگ کے دوران پریشانی نہ ہو لیکن پھر بھی ان دونوں کی تصاویر سوشل میڈیا پر وائرل ہو گئیں۔ 2012 میں اس سیریز کی پہلی فلم ’ایک تھا ٹائیگر‘ آئی تھی جس کی بعد ’ٹائگر زندہ ہے‘ آئی تھی جس میں سلمان خان کی صرف ایک مشین گن سے سینکڑوں گولیاں بے شمار غنڈوں کا کام تمام کر رہی تھیں۔ اس فلم نے بھی باکس آفس پر زبردست کامیابی حاصل کی تھی اور اب ٹائیگر تھری کی تیاری ہے۔ دیکھتے ہیں کہ ایک گولی سے چار غنڈوں کو مار گرانے کا یہ فارمولہ لوگ کب تک پسند کریں گے۔,نئی نویلی دلہن کترینہ کیف سلمان خان کے ساتھ کام پر واپس، عالیہ کی فلم تنازعے کا شکار اور مادھوری نیٹ فلکس پر۔
تقريباً بيس ہزار اسرائيلی باشندوں نے نيتن ياہو حکومت کے خلاف ہفتے دو دسمبر کے روز احتجاج کيا۔ اسرائيلی وزير اعظم کے خلاف ہر ہفتے احتجاج کيا جاتا ہے ليکن اس سلسلے ميں کيا جانے والا اب تک کا يہ سب سے بڑا احتجاج تھا۔ نيتن ياہو اپنے خلاف تمام کرپشن الزامات رد کرتے ہيں۔ ہفتے کو ہونے والے احتجاج کی وجہ ايک مجوزہ قانون بنا، جس کے بارے ميں خيال کيا جا رہا ہے کہ اس کی آئندہ ہفتے پارليمان سے منظوری ممکن ہے۔ اس قانون کے مسودے کے تحت منظور ہونے کی صورت ميں پوليس نيتن ياہو کے خلاف دونوں کيسوں کی تفتيش منظر عام پر نہيں لا سکتی۔ ناقدين کے مطابق يہ قانون صرف اور صرف نيتن ياہو کو بچانے کے ليے ہے تاکہ عوام کو وزير اعظم کی کرپشن کے بارے ميں تفصیلات سے آگہی نہ ہو سکے۔ اس کے برعکس اس قانون کے حاميوں کا موقف ہے کہ اس کا مقصد مشتبہ افراد کے حقوق کا تحفظ ہے۔ وزير اعظم بينجمن نيتن ياہو کا کہنا ہے کہ انہيں اپنے ليے قانونی سازی ميں کوئی دلچسپی نہيں۔ وہ اپنے خلاف ان الزامات کو مسترد کرتے ہيں۔  دوسری جانب تفتیش کار اگر ان کے خلاف يہ الزامات ثابت کرنے میں کامیاب ہو جاتے ہیں تو اس صورت میں ان پر باقاعدہ فرد جرم عائد کی جا سکتی ہے۔ اس صورت میں بینجمن نیتن یاہو کو منصبِ وزارت عظمیٰ سے مستعفی ہونے کے دباؤ میں اضافہ ہو جائے گا۔,اسرائيلی وزير اعظم بينجمن نيتن ياہو کے خلاف کرپشن کے دو مختلف کيسز ميں تفتيش جاری ہے۔ اس سلسلے ميں ان کے خلاف عوامی احتجاج ميں بھی بتدريج اضافہ ہوتا جا رہا ہے۔ نيتن ياہو اپنے خلاف تمام الزامات کو بے بنياد قرار ديتے ہيں۔ 
بنگلہ دیش میں ٹیلی کام ریگولیٹر انتظامیہ کی جانب سے جاری بیان میں کہا گیا ہے کہ بھارت کے ساتھ سرحد پر  قریب ایک کلو میٹر کے علاقے میں ٹیلی کام سروس بند کر دی  ہے۔ بیان میں کہا گیا ہے، ''موجودہ حالات میں ملک کی سکیورٹی کو مد نظر رکھتے ہوئے یہ فیصلہ کیا گیا ہے۔‘‘ بنگلہ دیشی حکومت کو خدشہ ہے کہ اگر بھارت نے شہریت ترمیمی قانون اور بھارتی ریاست آسام میں این آر سی قانون کے تحت وہاں غیر قانونی طور پر رہائش پذیر بنگلہ دیشی مسلمانوں  اور دیگر غیر قانونی مسلمان رہائشیوں پر بھارت میں رہائش پر پابندی عائد کر دی تو وہ مسلمان بنگلہ دیش میں داخل ہونے کی کوشش کریں گے۔ بنگلہ دیش کی بھارت کے ساتھ چار ہزار کلو میٹر طویل سرحد ہے۔ سروس کی معطلی قریب دس ملین موبائل فون استعمال کرنے والوں کو متاثر کرے گی۔ ایک مقامی ٹیل کام آپریٹر کے ترجمان ایس ایم فرہاد کا کہنا ہے،'' لوگوں کی ایک بہت بڑی تعداد انٹرنیٹ، اور موبائل سروس کی سہولت سے محروم ہو گی۔‘‘ بنگلہ دیش ٹیلی کمیونیکیشن ریگولیٹری کمیشن کا کہنا ہے کہ بھارت میں شہریت ترمیمی قانون کے باعث خدشہ ہے کہ بھارت سے بہت سے لوگ بنگلہ دیش کا رخ کریں گے اور اسی ممکنہ مہاجرت کے پیش نظر ٹیلی کام سروس معطل کی گئی ہے۔ بھارت میں شہریت ترمیمی قانون کے تحت بنگلہ دیش، پاکستان اور افغانستان سے کوئی بھی شخص جو وہاں کی اقلیت سے تعلق رکھتا ہو، بھارت میں پناہ لے سکتا ہے۔ اس قانون کے تحت بھارت میں مسلمانوں کو پناہ نہیں دی جائے گی۔,بنگلہ دیش میں ٹیلی کام ریگولیٹر نے بھارت کے ساتھ سرحد پر 'سکیورٹی‘ خدشات کے باعث اپنی سروس بند کر دی ہے۔ حکومت کو خدشہ ہے کہ بھارت کے شہریت ترمیمی قانون کے باعث مسلمانوں کی بڑی تعداد بنگلہ دیش کا رخ کر سکتی ہے۔
 بھارت دودھ اور اس سے بنی اشیاء پیدا اور استعمال کرنے والا دنیا کا سب سے بڑا ملک ہے۔ دریں اثناء اشیاء خورد و نوش کے سرکاری اداروں نے سبزیوں، پھلوں اور گوشت میں بھی مضر صحت اجزاء سے خبر دار کیا ہے۔  بھارت کی اشیاء خورد و نوش کے سرکاری ادارے کی تازہ ترین تجزیاتی رپورٹ میں سامنے آنے والے اعداد و شمار چونکا دینے والے ہیں۔ ملک گیر سطح پر دودھ سے بنی اشیاء کے معائنے کے بعد معائنہ کاروں کو پتہ چلا کہ ان میں مضر صحت پانی، فیٹ اور گلوکوز وغیرہ ملے ہوئے ہیں۔ چند اشیاء میں تو بلیچ ، کھاد میں پایا جانے والا مادہ، صفائی کے لیے استعمال ہونے والے کیمیکلز یا یوریا جیسے زہریلے مادے بھی پائے گئے۔ یہ مادے گونا گوں بیماریوں خاص طور سے کینسر یا سرطان کا سبب بن سکتے ہیں۔  بھارت میں اس سے بھی بڑا ایک اسکینڈل ماضی میں سامنے آ چکا ہے۔ 2008 ء میں تشکیل پانے والے اشیاء خورد و نوش کے سرکاری ادارے نے انتباہ کیا تھا کہ تمام اشیاء خورد و نوش کا 13 فیصد آلودہ اور مضر صحت ہوتا ہے۔ ان میں گوشت، سبزیاں، اور پھل بھی شامل ہیں۔ ناقص خوراک کے باعث بھارت کے 1.2 بلین انسانوں کو صحت کے خطرات کا سامنا ہے۔  ایک راہ گیر سے اس بارے میں اُس کی رائے پوچھی گئی تو اُس نے کہا، ’میرا خیال ہے کہ ہم عام شہریوں کے ساتھ سب سے برا یہ ہے کہ ہمیں پتہ ہی نہیں ہوتا کہ ہم کیا کھا رہے ہیں۔ ہمیں صرف میڈیا کے ذریعے پتہ چلتا ہے کہ یہ آلودہ غذا ہے۔ جب چھاپے پڑتے ہیں تو ہمیں اس قسم کی اطلاعات ملتی ہیں۔ ظاہر ہے کہ ہمارا اپنے کھانے پینے پر کوئی کنٹرول نہیں ہے‘۔,حال ہی میں بھارت میں منظر عام پر آنے والی ایک رپورٹ کے مطابق 33 بھارتی ریاستوں میں دودھ سے بنی ہوئی اشیاء کا معائنہ کیا گیا جس سے یہ انکشاف ہوا کہ 70 فیصد اشیاء کے اندر مضر صحت اجزاء موجود ہیں۔
مصری حکومت فراعین دور کی یادگاروں کے حوالے سے ایک نیا میوزیم تعمیر کرنے کے عمل سے گزر رہی ہے اور اس کا نام عظیم مصری عجائب گھر (Grand Egyptian Museum) تجویز کیا گیا ہے۔ توت عنخ آمون کے تابوت کی آرائش و تزئین کے امور کی نگرانی مصری آثار قدیمہ کے ماہر عیسیٰ زیدان کے حوالے ہے۔ اس منصوبے کی مناسبت سے وہ کہتے ہیں کہ گزشتہ کئی دہائیوں میں تابوت کو خاصا نقصان پہنچنے کے ساتھ ساتھ اس میں دراڑیں پڑ چکی ہیں۔ زیدان کے مطابق تابوت پر لگی سونے کی پتریاں بھی اکھڑنے لگی تھیں اور مجموعی حالت خاصی کمزور دکھائی دیتی تھی۔ عیسیٰ زیدان کے مطابق اس انتہائی بیش قیمت تابوت کی تزئین نو کا کام انتہائی احتیاط کے ساتھ تقریباً آٹھ ماہ میں مکمل کر لیا جائے گا۔ یہ امر اہم ہے کہ توت عنخ آمون کے مقبرے کی بحالی کا کام رواں برس جنوری میں دس برسوں میں ماہرین آثار قدیمہ کی نگرانی میں ماہر کاریگروں نے مکمل کیا تھا۔ یہ متفقہ طور پر تسلیم کیا جاتا ہے کہ قدیمی مصری تہذیب کے حاصل ہونے والے نوادرات میں فرعون توت عنخ آمون کے تابوت کے ساتھ ملنے والی اشیا انتہائی نایاب اور اہم ہیں۔ توت عنخ آمون نے مصر پر سن 1333 قبل از مسیح حکمرانی کی تھی۔ وہ تقریباً دس برس تک مصر کے فرعون رہے تھے۔ توت عنخ آمون کو تین تہوں والے تابوت میں محفوظ کیا گیا تھا۔ صرف پہلے تابوت کی مالیت بارہ لاکھ ڈالر لگائی گئی تھی۔,فراعین مصر کے دور کے مشہور حکمران توت عنخ آمون کے قدیمی تابوت کی تزئین نو کا سلسلہ شروع ہو گیا ہے۔ نوے برس سے زائد عرصے کے بعد اس تابوت کی قدیمی آرائش کو بہتر کیا جا رہا ہے۔
 يہ احساس کافی حد تک خلائی سفر کے دوران محسوسات کی مانند ہے اور بہت ہی کم افراد کو اپنی زندگی میں يہ موقع ملتا ہے کہ وہ اس بےو زنی کی کیفیت کا تجربہ کر سکيں۔ طيارے کی ايک مخصوص انداز ميں پرواز کے ذريعے چند لمحات کے ليے کشش ثقل کی غير موجودگی کے تجربے سے گزرنے والے بالعموم يا تو خلاباز ہوتے ہيں يا پھر ايسی کسی خاص پرواز کے تجرباتی مسافر۔  خلائی تحقیق کے جرمن ادارے کی طرف سے چیدہ چیدہ شخصیات کے لیے اس تجربے کا اہتمام برلن میں کیا گیا۔ جرمن ايرو اسپيس سينٹر اس طرح محققين کو يہ موقع فراہم کرتا ہے کہ وہ اپنی تحقيق کے ليے اس تجربے سے گزریں اور اس سے مستفید ہو سکيں۔ عام طور پر ایسی پروازيں فرانس ميں بوردو کے شہر سے روانہ کی جاتی ہيں ليکن حال ہی ميں DLR نے ایسی دو پروازوں کا اہتمام وفاقی جرمن دارالحکومت سے کيا۔  Laforsch کے مطابق اس طرح حاصل ہونے والی معلومات مستقبل ميں مريخ کی طرف بھيجے جانے والے کسی بھی مشن کے ليے اہم ثابت ہو سکتی ہیں۔ ڈی ایل آر کے پيرابولک فلائٹ پروگرام کی سربراہ اُلرِیکے فرِیڈرِش کے بقول ممکن ہے کہ مستقبل ميں مريخ کی طرف کسی بھی خلائی مشن کے ليے ایسی آبی حیات تیار کی جا سکے جسے شاید خوراک کے طور پر بھی استعمال کيا جا سکتا ہو۔,خلائی تحقیق کے جرمن ادارے DLR نے ابھی حال ہی میں سائنسدانوں، صحافيوں اور ديگر افراد کے ليے ايک ایسی ’پيرابولک فلائٹ‘ کا اہتمام کيا جس کا مقصد یہ تھا کہ یوں تمام متعلقہ افراد خلا ميں سفر کی طرح کا تجربہ حاصل کر سکیں۔
اس سے قبل پیر کی صبح فیس بک پر اپنی ایک پوسٹ میں جلیلہ حیدر نے دعویٰ کیا تھا کہ انھیں لاہور ایئرپورٹ پر حکام نے اس وقت روکا جب وہ برطانیہ جانے کے لیے وہاں پہنچیں۔ ان کا کہنا ہے کہ انھیں حکام کی جانب سے آگاہ کیا گیا ہے کہ ’ریاست مخالف سرگرمیوں کی وجہ سے ان کا نام ایگزٹ کنٹرول لسٹ پر ہے۔‘ خبر سوشل میڈیا پر پھیلنے کے بعد کئی سماجی کارکن جلیلہ کی حمایت کرنے لاہور ایئر پورٹ پہنچ گئے۔ کارکن اور استاد عمار علی جان نے بھی اپنی ایک ٹویٹ میں جلیلہ کی رہائی کی خبر دی۔ ان کی رہائی سے قبل لاہور ایئر پورٹ پر موجود جلیلہ حیدر کی بہن عالیہ حیدر نے بی بی سی سے بات کرتے ہوئے جلیلہ کے زیر حراست ہونے کی تصدیق کی ہے۔ انھوں نے کہا کہ جلیلہ حیدر کو برطانیہ کی ایک یونیورسٹی میں منعقد ہونے والی ایک تقریب میں شرکت کرنا تھی اور وہ اپنی بہن کو ایئرپورٹ چھوڑنے آئی تھیں۔ انھوں نے کہا کہ جب میں نے ایئرپورٹ پر موجود افسران سے دریافت کیا تو مجھے بتایا گیا کہ آپ کی بہن خفیہ ادارے کی مطلوبہ افراد کی فہرست میں ہیں۔ سماجی کارکن عمار علی جان بھی لاہور ایئرپورٹ پر موجود تھے۔ انھوں بی بی سی سے بات کرتے ہوئے بتایا کہ ہمیں حکام کی جانب سے اس حراست کا کوئی قانونی جواز فراہم نہیں کیا جا رہا ہے اور ایک آفس سے دوسرے آفس کی طرف بھیجا جا رہا ہے۔ اس سے قبل اپنی سلسلہ وار ٹویٹس میں ان کا کہنا تھا کہ ’حکام کے مطابق یہ ایک حساس معاملہ ہے۔۔۔ ہم اس وقت تک یہاں سے نہیں جائیں گے جب تک جلیلہ کو رہا نہیں کر دیا جاتا۔‘ پشتون تحفظ موومنٹ کی حمایت کرنے والی کارکن گلالئی اسماعیل نے جلیلہ کی حمایت میں ٹویٹ کرتے ہوئے کہا کہ ’انسانی حقوق کے لیے آواز اٹھانا جرم نہیں۔‘ یاد رہے کہ اس سے قبل اکتوبر 2018 میں پشتون تحفظ موومنٹ کی حمایتی سماجی کارکن گلالئی اسماعیل کو لندن سے واپسی پر ایف آئی اے کے حکام نے پوچھ گچھ کے لیے تحویل میں لیا تھا تاہم چند گھنٹوں بعد انھیں شخصی ضمانت پر رہا کر دیا گیا تھا۔ بعدازاں گلالئی نے بتایا تھا کہ حکام کی جانب سے ان کو آگاہ کیا گیا تھا کہ ان کا نام ای سی ایل پر ہے جس کی وجہ سے انھیں حراست میں لیا گیا اور پوچھ گچھ کی گئی۔ جلیلہ حیدر نے سنہ 2018 میں کوئٹہ میں جاری ہزارہ قبیلے سے تعلق رکھنے والے افراد کی ٹارگٹ کلنگ کے خلاف بھوک ہڑتال میں بڑھ چڑھ کر حصہ لیا اور ہڑتال اس وقت ختم کی جب آرمی چیف قمر جاوید باجوہ نے ان سے ایک ملاقات کے دوران ہزارہ برادری کے تحفظات دور کرنے کی یقین دہانی کروائی۔ وہ لاپتہ افراد کی بازیابی کے لئے احتجاج میں بھی پیش پیش رہی ہیں۔,انسانی حقوق کی کارکن جلیلہ حیدر نے رہائی کے بعد کہا کہ انھیں بتایا گیا کہ ریاست مخالف سرگرمیوں کی وجہ سے ان کا نام ای سی ایل میں ہے تاہم حکام نے تاحال اس معاملے پر تبصرہ نہیں کیا۔
جمہوریت چاہے ہائبرڈ ہو، چاہے اصلی تے وڈی، ایک شے مشترک ہوتی ہے اور وہ ہے کہ عوام کسی نہ کسی طرح خود کو حکومت کے عمل میں شریک سمجھتے ہیں۔  ویسے تو اس بات کا علم سٹیبلشمنٹ کو بھی ہوتا ہے۔ اسی لیے ذرائع ابلاغ اور نصاب پر شب خون مارا جاتا ہے اور عوام کی آنکھوں پر کھوپے چڑھانے کی منصوبہ بندی کی جاتی ہے۔  خرید و فروخت بھی ان کی ہی کی جاتی ہے جو عوام میں مقبول ہوتے ہیں۔ اب یہ بکنے والوں کو علم ہوتا ہے کہ وہ کیوں بکے؟   لیکن میرے نزدیک ایسا نہیں۔ نہ عوام بریانی کی ایک پلیٹ پر بکتے ہیں اور نہ ہی تمام لیڈر اتنے اتھلے ہوتے ہیں کہ چند ٹکوں کے عوض اپنا ضمیر بیچ دیں۔  کہانی بہت گندی اور بہت طویل ہے لیکن سچ یہ ہی ہے کہ دیگر اخلاقی نظریات کی طرح جمہوریت میں بھی یہ خطرہ بہرحال موجود ہے کہ کون، کب ،کس کے ہاتھ، کس قیمت پر اپنا سودا کر لے۔  چن چن کے دانے ’الیکٹ ایبلز‘ کے نام پر جمع کیے گئے، نظریاتی کارکنوں کو نظر انداز کیا گیا اور مبینہ طور پر جمہوریت کا نقاب اوڑھے سٹیبلشمنٹ ہی سامنے آ گئی۔  پی ٹی آئی کے بہت سے نظریاتی کارکن اور حمایتی پرامید تھے کہ شاید یہ کوئی سیاسی داؤ ہے جسے لگا کے پی ٹی آئی کی قیادت شاید کچھ بھلا کر گزرے گی لیکن دو ڈھائی برس سے بھی کم عرصے میں حقیقتاً لوگوں کی چیخیں نکل گئیں اور اب سوائے اپوزیشن پر اعتماد کرنے کے کوئی چارہ نہ تھا۔  پی ڈی ایم کے دھرنے، لانگ مارچ اور جلسے، آزمائے ہوؤں کو آزمانے کا جوا تھا۔ میڈیا نے بھی یہ جوا کھیلا اور کسی نہ کسی وجہ سے عوام بھی اپنا وقت ضائع کرتے رہے اور سیاسی مباحثے میں دماغ کھپاتے رہے۔  پی ڈی ایم کا لانگ مارچ ملتوی ہوا، زرداری صاحب کو ایک بہت ضروری کام یاد آیا جس کی وجہ سے بلاول بھٹو ایسی صورتحال کا شکار ہوئے کہ یہ کہنے کے علاوہ کوئی چارہ نہ رہا کہ ’ابو کہہ رہے ہیں کہ ابو گھر پر نہیں ہیں۔‘ بات یہ ہے کہ ایک اور ابو بھی گھر پر نہیں ہیں۔ پھر جو ابو گھر پر ہوں گے معاملات وہی سنبھالیں گے۔ اب یہ ہے کہ وہ جن کو حزب اختلاف کی تحریک پر بہت مان تھا، جھینپے جھینپے پھرتے ہیں۔ منہ چھپائے چھپائے جب نظر اٹھا کے دیکھتے ہیں تو حکومت کے حامی بھی اتنے ہی شرمندہ نظر آتے ہیں۔ وہ تو یہ بھی نہیں کہہ سکتے کہ ابو گھر پر نہیں ہیں۔ ویسے ابو گھر سے جاتے ہی کیوں ہیں جبکہ ان کے سب مفادات گھر ہی سے وابستہ ہیں؟ آپ بس تماشائی بنے رہیں تو بہت لطف آئے گا۔ اس ہائبرڈ جمہوریت کو کسی بھی طرح کی جمہوریت سمجھ کے خود کو حصے دار سمجھیں گے تو آخر میں بہت شرمندہ ہوں گے۔ ,وہ جن کو حزب اختلاف کی تحریک پر بہت مان تھا، جھینپے جھینپے پھرتے ہیں۔ منہ چھپائے چھپائے جب نظر اٹھا کے دیکھتے ہیں تو حکومت کے حامی بھی اتنے ہی شرمندہ نظر آتے ہیں۔ وہ تو یہ بھی نہیں کہہ سکتے کہ ابو گھر پر نہیں ہیں۔ پڑھیے آمنہ مفتی کا کالم۔
"مشرق وسطیٰ میں فلسطین وہ خطہ ہے جو تاریخ کے جبر کا شکار ہے۔ ا گر اُنیس سو اڑتالیس میں بیلفور ڈیکلریشن پر مکمل طور پر عمل دراآمد ہو جاتا تو بعض تاریخ دانوں کے خیال میں اسرائیلی ریاست کی تشکیل کے ساتھ ہی فلسطینی ریاست معرض وجود میں آ سکتی تھی اور اگر ایسا ہوجاتا تو بہت سالوںسے مشکلات کا شکار فلسطینی امکاناً بہتر زندگی بسر کر رہے ہوتے۔   موجودہ صورت حال پر کئی عالمی شہرت کی غیر سرکاری تنظیموں نے انسانی برادری اور عالمی اداروں کی توجہ طلب کی ہے اور اُن کو بتایا ہے کہ اِس زمینی علاقے میں سن اُانیس سو سڑسٹھ کے بعد انسانی حیات انتہائی نچلی سطح پر جا پہنچی ہے اور اُن کے خیال میں ناکہ بندی ختم نہ ہوئی تو غزہ میں انسانی حیات تنگی کے شکنجے میں کستے ہوئے تباہی کی کھائی میں گر جائے گی۔ ان غیر سرکاری تنظیموں میں Amnesty International, Save the Children, Cafod, Care International اور Christian Aid شامل ہیں۔ اِن ادروں نے دونوں اطراف کے ارباب اقتدار سے اپیل کی ہے کہ وہ صبر سے کام لیتے ہوئے عام شہریوں کی زندگی کو موت کا تر نوالہ بننے سے بچائیں۔ یہ ادارے اسرائیلی کی جانب سے غزہ کی ناکہ بندی کوغیر قانونی خیال کرتے ہیں کیونکہ اِس کی وجہ سے تعینات فوجی جب اپنے بے بہا اختیارات کو استعمال کرتے ہیںتو انسانی ضرورت کے سامان کی ترسیل میں بہت زیادہ مشکلات بڑھ جاتی ہیں۔ ",مشرق وسطیٰ میں فلسطین وہ خطہ ہے جو تاریخ کے جبر کا شکار ہے۔اگر اُنیس سو اڑتالیس میں بیلفور ڈیکلریشن پر مکمل طور پر عمل دراآمد ہو جاتا تو بعض تاریخ دانوں کے خیال میں اسرائیلی ریاست کی تشکیل کے ساتھ ہی فلسطینی ریاست معرض وجود میں آ سکتی تھی۔اور اگر ایسا ہوجاتا تو بہت سالوںسے مشکلات کا شکار فلسطینی امکاناً بہتر زندگی بسر کر رہے ہوتے۔
معروف اداکار و گلوکار علی ظفر کی فلم ’طیفا ان ٹربل‘ جہاں برطانیہ، متحدہ عرب امارات اور پاکستان سمیت پچیس مختلف ممالک میں ریلیز کی گئی، تو وہیں جرمن دارالحکومت برلن میں فلم کا ریڈکارپیٹ پریمیئر منعقد کیا گیا۔ بابی لون سنیما میں پاکستان، بھارت اور جرمن شائقین نے فلم میں علی ظفر کو ’طیفے’ کے من چلے کردار میں بہت پسند کیا، جس کے بعد لگتا ہے طیفا ’ٹربل‘ میں نہیں بلکہ مزے میں ہے۔ اس موقعہ پر بھارتی نژاد جرمن شہری بِندیا نے پاکستانی فلموں کے اس نئے انداز کی پذیرائی کی اور کہا، ’’پاکستانی فلموں کا معیار بھی اب بالی ووڈ سے کم نہیں۔‘‘ 'طیفا ان ٹربل‘ فلم کی ریکارڈنگ یورپی ملک پولینڈ میں بھی کی گئی ہے۔ پاکستانی نژاد جرمن اداکارہ فیا خان نے فلم میں جاوید شیخ کی اہلیا ’صوفیہ‘ کا کردار نبھایا ہے۔ برلن میں پریمیئر کے موقعہ پر اداکارہ فیا خان کا کہنا تھا کہ ’’طیفا ان ٹربل‘‘ میں کام کرنا ان کے لیے ایک منفرد تجربہ تھا اور آج برلن میں اپنی پاکستانی فلم کی نمائش دیکھ کر وہ بہت فخر محسوس کر رہی ہیں۔ اسی کے ساتھ فلم میں آنیا کے بوائے فرینڈ ’ٹوم‘ کا کردار برطانوی ماڈل و فنکار ٹام کولسٹن نے نبھایا ہے۔ بابی لون سنیما میں ریڈ کارپیٹ کے موقع پر ٹام نے ڈی ڈبلیو اردو کو بتایا، ’لندن فیشن ویک کے دوران ان کی ملاقات علی ظفر سے ہوئی تھی، جس کے بعد علی نے ان کو یہ کردار آفر کیا، وہ امید کرتے ہیں کہ پاکستان میں شائقین ان کی فن کاری کو پسند کریں گے۔‘‘,برلن میں پاکستانی فلم ’طیفا ان ٹربل‘ نے سنیما ہال میں بیٹھے مداحوں کو سیٹیاں بجانے اور قہقہے لگانے پر مجبور کردیا۔ فلم بینوں نے جب سنیما ہال چھوڑا تو فلم کے گانے ’چن وے’ اور ’آئٹم نمبر نہیں کروں گی’ ان کے لبوں پر تھے۔ 
 اس گروپ میں پاکستان، افغانستان، چین اور امریکہ کے نمائندے شامل ہیں اور اب یہ گروپ جلد ہی پاکستان میں ایک بار پھر مشاورت کی تیاریوں میں ہے۔ امور خارجہ کے لیے پاکستانی وزیر اعظم کے مشیر سرتاج عزیز نے اس بارے میں ڈوئچے ویلے کو بتایا، ’’مئی میں چار فریقی مذاکرات ہوں گے، جس کی تیاریاں کی جا رہی ہیں۔ ابھی افغان طالبان سے اس سلسلے میں بات چیت نہیں ہوئی کیونکہ یہ اجلاس صرف چار فریقی ہے، جو افغانستان کے مسئلے کو پر امن طریقے سے حل کرنے کی کوششیں کر رہا ہے۔‘‘  پاکستان کی پختونخوا ملی عوامی پارٹی کے رہنما سینیٹر عثمان کاکڑ کے مطابق افغانستان کا مسئلہ اس وقت تک حل نہیں ہوسکتا، ’جب تک ہم اچھے اور برے طالبان کی تمیز ختم نہیں کرتے‘۔ انہوں نے کہا، ’’ہم آج بھی ’اسٹریٹیجک گہرائی‘ کی پالیسی پر کاربند ہیں۔ ہم آج بھی کابل میں ایسی حکومت چاہتے ہیں، جو ہمارے اشاروں پر چلے۔ مجھے پاکستان کی پالیسی میں کوئی فرق نظر نہیں آتا۔ پارلیمنٹ اور سیاستدان چاہتے ہیں کہ افغانستان کا مسئلہ پر امن طریقے سے حل کیا جائے کیونکہ افغانستان میں امن سے خطے میں 90 فیصد دہشت گردی ختم ہوجائے گی۔ لیکن سیاستدان بے بس ہیں۔ سب کو پتہ ہے کہ ملک کی خارجہ پالیسی کون بناتا ہے۔ ہم آج بھی اثاثے والی پالیسی پر عمل پیرا ہیں۔ جنرل مشرف اور کرنل امام نے تو اس کا کھلے عام اعتراف بھی کیا۔ ہمیں اپنی پالیسیوں پر نظر ثانی کی ضرورت ہے۔‘‘,افغانستان میں تشدد کی حالیہ لہر کے بعد خطے کے ممالک اور امریکہ کے نمائندے ایک بار پھر سر جوڑ کر بیٹھنے کی تیاریوں میں ہیں۔ افغان مسئلے کے مذاکراتی حل کے لیے ایک چار ملکی گروپ گزشتہ سال جنوری سے کوشاں ہے۔
 ایک سرکاری بیان کے مطابق پاکستان اس موقع پر تجارت اور سرمایہ کاری کو فروغ دینے سمیت اقتصادی ترقی کے لیے ترجیحات پر زور دے گا۔ تجزیہ کاروں کا کہنا ہے کہ ان مذاکرات میں مذکورہ تمام امور کے ساتھ ساتھ بات چیت کے ایجنڈے میں سر فہرست افغانستان سے غیر ملکی فوجوں کے انخلاء کے بعد کی صورتحال ہے۔ اس ضمن میں پاکستانی وزیر اعظم کے قومی سلامتی اور خارجہ امور کے مشیر سرتاج عزیز کے اس بیان کا حوالہ بھی دیا جارہا ہے، جس میں انہوں نے رواں برس امریکی افواج کی افغانستان سے رخصتی کے بعد پاکستان کے خدشات کو دور کرنے کا کہا ہے۔  دفاعی تجزیہ کار لفٹیننٹ جنرل (ر) طلعت مسعود کا کہنا ہے کہ ان مذاکرات کے انعقاد کا وقت غیر معمولی اہمیت رکھتا ہے۔ انہوں نے کہا کہ اگر پاکستان کو داخلی سلامتی کی حکمت عملی کے تحت قبائلی علاقوں، شمالی اور جنوبی وزیر ستان میں، فیصلہ کن فوجی کارروائی کرنا پڑی تو اس کے لئے افغان سرحد سے ملنے والا تعاون اہم ہوگا۔ طلعت مسعود کا کہنا تھا، ’’سٹیلائٹ کے ذریعے نگرانی اور خفیہ معلومات کے تبادلے کے لحاظ سے ابھی بھی کافی تعاون ہو سکتا ہے۔ اگر قبائلی علاقوں میں فوجی آپریشن ہو تو دونوں ممالک تعاون کر سکتے ہیں اور خاص کر امریکا افغانستان کی افواج کے ساتھ ہمارے تعلقات بہتر کرنے میں کردار ادا کر سکتا ہے۔‘‘  تجزیہ کاروں کا کہنا ہے کہ اسٹریٹجک مذاکرات کے موجودہ دور کے نتائج پاکستان اور امریکا کے مستقبل میں تعلقات کی نوعیت کا تعین کرنے میں بھی مدد گار ہوں گے۔,پاکستان اور امریکا کے درمیان واشنگٹن میں جاری اسٹریٹجک مذاکرات کو رواں برس افغانستان سے غیر ملکی افواج کے انخلاء کے پس منظر میں انتہائی اہم قرار دیا جارہا ہے۔ یہ مذاکرات تین سال کے تعطل کے بعد پیر کے روز شروع ہوئے تھے۔
ملک میں آنے والے حالیہ سیلاب کی تباہ کاریاں آہستہ آہستہ نمایاں ہونا شروع ہوگئی ہیں، ممتاز سماجی کارکن عبدالستار ایدھی 80 کی دہائی میں ہونے کے باوجود نہایت پر عزم ہے. ان کا کہنا ہے کہ پاکستانی قوم مصیبت کی ہر گھڑی میں اپنی عوام کے لیے سینہ سپر ہوتی ہے۔ ڈوئیچے ویلے سے گفتگو کرتے ہوئے مولانا ایدھی نے کہا کہ ان کے ادارے کے پاس مالی وسائل کی کمی نہیں ہے۔ ان کا ادارہ ایدھی ٹرسٹ ایک مربوط طریقے سے پورے ملک میں سیلاب سے متاثرہ لوگوں کی مدد کررہا ہے۔  مولانا ایدھی کا کہنا ہے کہ دیگر فلاحی ادارے شکوہ کررہے ہیں کہ جس طرح آٹھ اکتوبر کے زلزلے میں لوگوں نے مصیبت زدہ افراد کے لئے دل کھول کرعطیات دیے تھے اس مرتبہ سیلاب کے بعد یہ جذبہ کچھ کم پایا جاتا ہے۔ مولانا ایدھی نے بتایا کہ صوبہ خیبرپختونخوا میں سیلاب کی تباہ کاریاں جیسے ہی نمایاں ہوئیں وہ پشاور پہنچ گئے،ان کا کہنا ہے کہ صوبہ خیبر پختونخوا میں پہلے روز فٹ پاتھ پر چند گھنٹے بھیک کیلئے بیٹھنے پرانہیں بارہ لاکھ رقم ملی۔ امیر اور غریب سب نے دل کھول کر عطیات دیئے۔ یہی ان پر عوام کا اعتماد ہے۔  متاثرہ علاقوں کا دورہ کرنے والی ایک فلاحی ادارے کی کارکن اقصیٰ احمد کا کہنا ہے کہ سیلاب زدہ علاقوں میں رہائش، پینے کے صاف پانی کی فراہمی ایک مسئلہ بنی ہوئی ہے۔ اقصیٰ کا کہنا ہے کہ بعض علاقوں میںاب بھی پانی کی سطح بہت بلند ہے جس کی وجہ سے امدادی کاموں میں تاخیر ہورہی ہے۔,ڈوئیچے ویلے سے گفتگو کرتے ہوئے مولانا ایدھی نے کہا کہ جب بھی کوئی انسانی المیہ ہوتا ہے وہ جھولی لے کرچندہ جمع کرنے نکل جاتے ہیں
 برصغیر میں گزشتہ چھ دہائیوں کے دوران گوئتھے انسٹی ٹیوٹ کی متعدد شاخیں قائم کی گئیں۔ بھارت میں یہ ادارہ ’ماکس میولر بھوّن‘ کے نام سے مشہور ہے۔ جہاں جہاں اس کی شاخیں قائم ہے، یہ ادارہ ان شہروں کا لازمی جزو بن چکا ہے۔  کولکتہ میں گوئتھے انسٹیٹیوٹ کے ایک سابق پروگرام آفیسر سبرامنیئن ویناکاٹیش رامان (راجو رامان) ریٹائرمنٹ تک اپنے علاقے میں اس ادارے کی پہچان رہے ہیں۔ وہ اس ادارے کو ثقافتی سرگرمیوں کے لیے غیرجانبدار پلیٹ قرار دیتے ہیں۔  انہوں نے اس کے ساتھ اپنی طویل وابستگی کے حوالے سے ڈوئچے ویلے سے بات چیت میں کہا: ’’میں سجھتا ہوں کہ گزشتہ ساٹھ برسوں میں گوئتھے انسٹیٹیوٹ کی موجودگی نے ثقافتی زندگی اور زبان کی تدریس پر بھارت میں ہی نہیں بلکہ پورے برصغیر پر وسیع تر اثرات چھوڑے ہیں۔ ایسے ماحول میں جب مخصوص پابندیوں کی وجہ سے کچھ ادارے بعض پروگرام نہیں کر پاتے تو ایسے میں گوئتھے انسٹی ٹیوٹ نے ایک غیرجانبدار پلیٹ فارم فراہم کیا، جہاں ہر کوئی اپنا نظریہ بیان کر سکتا ہے۔‘‘  گوئتھے انسٹیٹیوٹ جرمن زبان کے فروغ کا پلیٹ فارم بھی ہے۔ بھارت میں فرانسیسی، روسی، ہسپانوی، جاپانی اور چینی زبان کے ساتھ سب سے زیادہ سیکھی جانے والی غیرملکی زبانوں میں جرمن زبان بھی شامل ہے۔  متعدد بھارتی ادارے بھی غیرملکی زبانوں کے کورسز کی پیش کش کرتے ہیں۔ تاہم اس حوالے سے گوئتھے انسٹی ٹیوٹ کو منفرد حیثیت حاصل ہے۔ اس حوالے سے راجو رامان کہتے ہیں: ’’جہاں تک جرمن زبان کی تعلیم کا سوال ہے، گوئتھے انسٹی ٹیوٹ کی بدولت بھارت میں اس کا معیار بہت بلند ہے۔‘‘,جرمن ثقافتی مرکز گوئتھے انسٹیٹیوٹ نے گزشتہ چھ دہائیوں میں برصغیر پر گہرے اثرات چھوڑے ہیں۔ بھارت میں اس کے ایک سابق عہدے دار کے مطابق اس ادارے نے خطے میں غیرجانبدار پلیٹ فارم فراہم کیا ہے۔
 سیاسی تجزیہ کاروں کے مطابق ان مذاکرات کے کامیاب ہونے کے حوالے سے شکوک و شبہات موجود ہیں۔ پاکستان کے سابق سیکریٹری خارجہ ریاض کھوکھر کا کہنا ہے ’’ ہم اس طرح کے مذاکرات سے پہلے بھی کئی مرتبہ کر چکے ہیں اور ان مذاکرات کا نتیجہ خیز ثابت ہونا اس لیے بھی مشکل دکھائی دیتا ہے کیونکہ بھارت میں اگلے سال انتخابات ہونے جا رہے ہیں لہذا من موہن سنگھ ایسے وقت میں کوئی فیصلہ کرنے کی پوزیشن میں نہیں ہوں گے‘‘۔  سابق بھارتی سیکریٹری خارجہ کنول سیبال کا کہنا ہے کہ مذاکرات کا دوبارہ سے آغاز وزیراعظم نواز شریف کے لیے اہمیت رکھتا ہے جنہوں نے اس بات کا اعلان کیا تھا کہ وہ بھارت کے ساتھ اچھے تعلقات کے خواہاں ہیں اور دونوں ممالک کے درمیان عرصے سے جاری غلط فہمیاں دور کرنا چاہتے ہیں۔ کنول سیبال کے مطابق ’’نواز شریف یہ دعوی کر سکیں گے کہ وہ بھارت کو مذاکرات کی میز تک لانے میں کامیاب ہو گئے ہیں‘‘۔  دونوں ممالک کے درمیان امن مذاکرات کا آغاز 2004ء میں ہوا تھا لیکن یہ سلسلہ 2008 ء میں اس وقت رک گیا جب بھارت کے شہر ممبئی پر حملے ہوئے، بھارت نے ان حملوں کا الزام پاکستانی جہادیوں پر لگایا اور اس وقت کی حکومت سے مطالبہ کیا کہ ان کے خلاف کاروائی کی جائے۔ اس کے بعد امن مذاکرات کا تیسرا دور گزشتہ سال ستمبر میں شروع ہوا جو دونوں ممالک کے درمیان لائن آف کنٹرول پر بڑھنے والی کشیدگی کے باعث رک گیا۔,روایتی حریف پاکستان اور بھارت ایک مرتبہ پھر امن مذاکرات کے قریب آ رہے ہیں جو جنوری میں دونوں ممالک کے درمیان بارڈر پر ہونے والی کشیدگی کے باعث تعطل کا شکار ہو گئے تھے۔
منگل کو مشرقی انڈونیشیا میں 7.3 کی شدت کا زلزلہ آیا۔ امریکی جیولوجیکل سروے (یو ایس جی ایس) کا کہنا ہے کہ زلزلے پر نگاہ رکھنے  والے اداروں نے اس کے پیش نظر خطرناک سونامی کی لہروں کے خدشات کے بارے میں متنبہ کیا تھا تاہم بعد میں اسے واپس لے لیا گیا۔ بحر الکاہل کے سونامی وارننگ سینٹر نے بحیرہ فلورس کے پاس واقع انڈونیشیا کے شہر مومیرے کے شمال میں تقریباً سو کلومیٹر کے فاصلے پر سات اعشاریہ تین کی شدت کے زلزلے کے بعد ''خطرناک قسم کی سمندری لہروں '' سے متعلق خبردار کیا تھا جسے بعد میں واپس لے لیا گیا۔ اس زلزلے کی شدت کے پیش نظر بحرالکاہل کے سونامی وارننگ سینٹر نے اعلان کیا کہ ''زلزلے کے مرکز سے ایک ہزار کلومیٹر کے اندر واقع ساحلوں پر خطرناک قسم کی سمندری لہروں کا خدشہ ہے۔'' تاہم بعد میں ممکنہ سونامی سے متعلق اس تنبیہ کو واپس لے لیا گیا۔ ٹیلی ویژن چینلز پر سونامی کے خوف سے رہائشیوں کو موٹر سائیکلوں اور پیدل ساحل سے فرار ہوتے ہوئے دکھایا گیا۔ سونامی سے متعلق وارننگ مالوکو، مشرقی نوسا ٹینگارا، مغربی نوسا ٹینگ گارا اور جنوب مشرقی اور جنوبی سولاویسی جیسے علاقوں کے لیے دی گئی تھی۔ انڈونیشیا میں محکمہ موسمیات کے ایک عہدیدار محمد سعدعلی نے لوگوں کو خبردار کیا کہ وہ کم از کم دو گھنٹے تک ساحلوں سے دور رہیں جس کے بعد سونامی کی وارننگ ہٹا دی جائے گی۔ سن 2004 میں 9.1 کی شدت سے آنے والے زلزلے اور سونامی سے انڈونیشیا کے ساحلی علاقوں کے باشندوں کو کافی نقصان اٹھانا پڑا تھا۔ اس علاقے میں تقریباً سوا دو لاکھ افراد ہلاک ہوئے تھے۔,بحر الکاہل میں سونامی کی وارننگ سے متعلق مرکز نے بحیرہ فلورس میں شدید زلزلے کے جھٹکوں بعد خطرناک لہروں کے لیے متنبہ کیا تھا۔ لیکن  بعد میں اس وارننگ کو واپس لے لیا گیا۔
روسی اپوزیشن لیڈر اور صدر ولادیمیر پوٹن کے ناقد الیکسی ناوالنی نے کہا ہے کہ وہ جیل حکام کے خلاف مقدمہ دائر کر رہے ہیں کیوں کہ انہیں ان کا قرآن مطالعے کے لیے نہیں دیا جا رہا۔ ان کے مطابق جب وہ ماسکو سے باہر تھے، تو انہوں نے اس کتاب کے تفصیلی مطالعے کا ارادہ کیا تھا۔ نیوز ایجنسی اے پی کے مطابق ناوالنی کو ابھی تک اُن میں سے کسی ایک کتاب تک رسائی نہیں دی گئی، جو  وہ ساتھ لائے تھے یا جو انہوں نے گزشتہ ایک ماہ کے دوران خریدی ہیں۔ روسی حکام کے مطابق ہر کتاب کا پہلے جائزہ لیا جانا ضروری ہے کہ آیا وہ 'شدت پسندی‘ کو ہوا تو نہیں دیتی؟ جیل حکام کے مطابق اس عمل کے لیے تین ماہ درکار ہوتے ہیں۔ چوالیس سالہ ناوالنی روسی صدر ولادیمیر پوٹن کے سب سے سخت ناقد ہیں۔ انہیں جنوری میں جرمنی سے واپس ماسکو جانے پر گرفتار کر لیا گیا تھا۔ انہیں اعصابی زہر دیا گیا تھا، جس کے بعد وہ تقریبا پانچ ماہ جرمنی میں علاج کی غرض سے رہے تھے۔ ناوالنی کے مطابق انہیں زہر صدر پوٹن کی ایماء پر دیا گیا تھا جبکہ روسی حکام اس الزام کو مسترد کرتے ہیں۔ فروری میں ایک عدالت نے ناوالنی کو ملکی قوانین کی پاسداری نہ کرنے کے الزام میں ڈھائی برس قید کی سزا سنائی تھی۔ ناوالنی ان الزامات کو مسترد کرتے ہیں کہ انہوں نے ملکی قوانین کی خلاف ورزی کی ہے۔ ان کے مطابق یہ کارروائیاں ان کو خاموش کروانے کے لیے کی جا رہی ہیں۔,روسی اپوزیشن لیڈر الیکسی ناوالنی جیل میں مسلمانوں کی مقدس کتاب قرآن کا مطالعہ کرنا چاہتے ہیں۔ تاہم ان کا کہنا ہے کہ جیل حکام کی طرف سے انہیں ان کا قرآن نہیں دیا جا رہا۔
یہ الفاظ پاکستانی گلوکار شہزاد رائے کے ہیں جنھوں نے لاہور کی ایک نجی یونیورسٹی کی جانب سے ’محبت کے اظہار‘ کی بنا پر نکالے گئے دو طلبہ کی حمایت میں ایک پیغام جاری کیا ہے۔ یاد رہے کہ چند دن قبل پاکستان کے صوبہ پنجاب میں موجود ایک نجی تعلیمی ادارے یونیورسٹی آف لاہور کے دو طلبہ کی ایک ویڈیو سوشل میڈیا پر وائرل ہوئی تھی جس میں بظاہر وہ یونیورسٹی کے اندر ایک دوسرے سے محبت کا اظہار کرتے دکھائی دیتے ہیں۔  ویڈیو میں دیکھا جا سکتا تھا کہ ایک طالبہ نے ایک طالبِ علم کو سب کے سامنے گھٹنے کے بل جھک کر پھول پیش کیے، جس کے جواب میں لڑکے نے لڑکی کو گلے لگا لیا۔ یونیورسٹی نے اسے اپنے قواعد و ضوابط کی خلاف ورزی قرار دیا اور ان دونوں کو جامعہ سے خارج کرنے کا اعلان کیا گیا۔  فواد چوہدری سمیت کئی افراد نے اس جوڑے سے ہمدردی کا اظہار کیا ہے اور انھوں نے مطالبہ کیا ہے کہ اس واقعے کا اثر دو طلبہ کی پڑھائی پر نہیں پڑنا چاہیے۔  یونیورسٹی آف لاہور نے گذشتہ جمعے کو اپنے نوٹیفیکیشن میں کہا ہے کہ مذکورہ طلبا کو انضباطی کمیٹی کے سامنے پیش ہونے کے لیے کہا گیا تھا مگر وہ پیش نہ ہوئے جبکہ انھوں نے ’یونیورسٹی کے ضوابط کی خلاف ورزی کی ہے۔‘ ان دونوں طلبہ کے یونیورسٹی آف لاہور اور اس کے تمام ذیلی کیمپسوں میں داخلے پر پابندی عائد کر دی گئی ہے۔ فواد چوہدری نے پیر کو اپنے ٹویٹ میں کہا ہے کہ ’مرضی سے شادی ہر لڑکی کا بنیادی حق ہے، اسلام عورتوں کو جو حقوق دیتا ہے مرضی کی شادی ان حقوق میں مرکزی حیثیت رکھتی ہے یونیورسٹی انتظامیہ اپنے فیصلے پر نظرثانی کرے، لڑکیوں کو پراپرٹی سمجھنا اسلام کے خلاف ہے۔‘ انھوں نے ایک پیغام میں کہا تھا کہ ’یہ چھوٹے بچے ہیں۔ زندگی کی بہت ساری گھمبیرتوں سے ناواقف۔  فواد چوہدری سے اتفاق کرتے ہوئے سماجی کارکن جبران ناصر نے کہا ہے کہ ’یہ مؤقف جان کر خوشی ہوئی مگر بطور حکومت آپ کا کام نصیحت کرنا نہیں، قانون اور پالیسی سازی کرنا ہے تاکہ یونیورسٹیاں نئے قواعد و ضوابط کے پابند ہوں جس کی روح سے عورت کو پراپرٹی نہ سمجھا جائے۔ ان کا کہنا تھا کہ یونیورسٹی آف لاہور ’پاکستان کی سب سے بڑی پرائیویٹ یونیورسٹی ہے۔ یہاں جو ہوگا وہ باقیوں کو بھی متاثر کرے گا۔‘ ساریہ چوہدری نامی صارف نے فواد چوہدری کے جواب میں لکھا کہ مرضی سے شادی کرنا بے شک لڑکی کا حق ہے مگر ان دونوں نے جو طریقہ کار اپنایا ہمیں اختلاف اس سے ہے۔  گل کاشف نے لکھا کہ 'بھائی مرضی کی شادی سے کس نے روکا ہے، بات تو جگہ اور طریقہ کار کی ہے۔ یہ حرکت یونیورسٹی کی بجائے کسی ریسٹورنٹ، گھر یا کسی اور پبلک پلیس پر کر لیتے۔',دونوں طلبہ کی ایک ویڈیو سوشل میڈیا پر وائرل ہوئی تھی جس میں بظاہر وہ یونیورسٹی کے اندر ایک دوسرے سے محبت کا اظہار کرتے دکھائی دیتے ہیں۔
انڈیا اور چین کی سرحد پر دونوں ممالک کے فوجیوں کے درمیان لداخ سیکٹر میں پینگونگ سو جھیل کے پاس ایک بار پھر چھڑپ ہوئی ہے۔ اس نئی جھڑپ کی خبر ایک ایسے وقت میں آئی ہے کہ جب دونوں افواج کے اعلیٰ اہلکار سرحد پر کشیدگی کم کرنے کے لیے مذاکرات کر رہے ہیں۔ انڈیا کی وزارت دفاع کی طرف سے پیر کو جاری کیے گئے ایک بیان میں کہا گیا ہے 29 اور 30 اگست کی درمیانی رات کے دوران چینی فوج نے فوجی اور سفارتی سطح پر طے پانے والے معاہدے کی 'خلاف ورزی' کرتے ہوئے 'سرحد پر موجودہ پوزیشن کو تبدیل کرنے کی اشتعال انگیز کوشش کی۔' انڈین وزارت دفاع کے بیان میں مزید گہا گیا ہے کہ انڈین فوج بات چیت کے ذریعے سرحد پر امن و سکون برقرار رکھنے کی پابند ہے لیکن اس کے ساتھ ساتھ وہ اپنی 'علاقائی سالیمت کا دفاع کرنے کی بھی پابند ہے ۔' رواں کشیدگی میں یہ پہلا موقع ہے جب چینی فوجیوں سے چھڑپ کے بارے میں وزارت دفاع کی طرف سے دلی میں بیان جاری کیا گیا ہے۔ حالانکہ یہ بات ابھی واضح نہیں ہے کہ یہ جھڑپ سنیچر کی رات میں ہوئی لیکن سوال اٹھائے جا رہے ہیں کہ اس کے بارے میں کوئی بیان دو روز بعد ہی کیوں جاری کیا گیا۔ دفاعی ماہرین کا کہنا ہے کہ پینگونگ سو جھیل کے جس خطے میں چینی فوجیوں سے یہ چھڑپ ہوئی ہے وہ دفاعی نقطہ نظر سے بہت اہم ہے کیونکہ وہاں سے کچھ ہی دوری پر انتہائی اہم دولت بیگ اولڈی - شیوک روڈ گزرتی ہے۔ چین کی سرحد کے نزدیک واقع دولت بیگ اولڈی میں انڈیا کا فضائی اڈہ واقع ہے۔ انڈیا اور چین کے درمیان تین ہزار 488 کلومیٹر کی مشترکہ سرحد ہے۔ یہ سرحد جموں وکشمیر، ہماچل پردیش، اتراکھنڈ، سکم اور اروناچل پردیش میں انڈیا سے ملتی ہے اور اس سرحد کو تین حصوں میں تقسیم کیا گیا ہے (مغربی سیکٹر یعنی جموں و کشمیر، مڈل سیکٹر یعنی ہماچل پردیش اور اتراکھنڈ اور مشرقی سیکٹر یعنی سکم اور اروناچل پردیش۔) انڈیا اور چین کے درمیان سرحد کی مکمل حد بندی نہیں ہوئی اور جس ملک کا جس علاقے پر قبضہ ہے اسے ایل اے سی کہا گیا ہے تاہم دونوں ممالک ایک دوسرے کے علاقے پر اپنا علاقہ ہونے کا دعویٰ کرتے رہے ہیں جو کشیدگی کا باعث بھی رہا ہے۔ انڈیا مغربی سیکٹر میں اکسائی چین پر اپنا دعویٰ کرتا ہے لیکن یہ خطہ اس وقت چین کے کنٹرول میں ہے۔ سنہ 1962 کی جنگ کے دوران چین نے اس پورے علاقے پر قبضہ کر لیا تھا۔ مجموعی طور پر چین اروناچل پردیش میں میک موہن لائن کو قبول نہیں کرتا اور اس نے اکسائی چین سے متعلق انڈیا کے دعوے کو مسترد کیا ہوا ہے۔,انڈیا کی وزارت دفاع کی طرف سے جاری کیے گئے ایک بیان میں کہا گیا ہے 29 اور 30 اگست کی درمیانی رات کے دوران چین نے فوجی اور سفارتی سطح پر طے پانے والے معاہدے کی 'خلاف ورزی' کرتے ہوئے 'اشتعال انگیزی کی کوشش کی۔'
جاپان کے شہر اوساکا سے، جہاں جمعے اور ہفتے کو جی ٹوئنٹی سمٹ کا دو روزہ انعقاد ہوا، وفاقی جرمن چانسلر میرکل نے اس سربراہی اجلاس کے حاشیے پر ہفتہ انتیس جون کو صحافیوں سے گفتگو کرتے ہوئے کہا کہ وہ بالکل ٹھیک ہیں اور اچھا محسوس کر رہی ہیں۔ اس دوران انہیں پوری کوشش کر کے خود پر طاری ہونے والی کپکپی جیسی کیفیت کو قابو میں لانا پڑا تھا۔ اس بارے میں بعد میں انہوں نے کہا تھا کہ تب موسم کافی گرم تھا اور انہوں نے کافی پانی نہیں پیا تھا، جس کی وجہ سے ان کا جسم پانی کی کمی کا شکار ہو گیا تھا اور اسی وجہ سے ان پر ایسی کیفیت طاری ہو گئی تھی۔ اس بارے میں 64 سالہ میرکل سے جاپان کے شہر اوساکا میں ایک پریس کانفرنس کے دوران جب یہ پوچھا گیا کہ کیا وہ اس بات کی وضاحت کر سکتی ہیں کہ ان کا جسم کیوں کانپنا شروع ہو گیا تھا اور آیا انہوں نے اس کے بعد اپنے معالج سے کوئی رابطہ بھی کیا ہے، تو میرکل نے کہا، ''بتانے کے لیے کوئی خاص بات ہے ہی نہیں، سوائے اس کے کہ میں بالکل ٹھیک ہوں۔‘‘ لیکن ان دونوں جرمن اخبارات کے ان دعووں کے برعکس بہت سے حلقوں کے لیے میرکل کا آج جاپان میں دیا جانے والا وہ بیان زیادہ باوثوق ہے، جس میں مسلسل چار مرتبہ جرمن سربراہ حکومت بننے والی میرکل نے صحافیوں کو بتایا کہ ان کی صحت سے متعلق جس طرح اچانک کچھ خدشات سامنے آئے ہیں، وہی خدشات اتنی ہی جلدی سے دوبارہ ختم بھی ہو جائیں گے اور اہم بات یہ ہے کہ ''میں بالکل ٹھیک ہوں۔‘‘,جرمن چانسلر انگیلا میرکل نے کہا ہے کہ وہ بالکل ٹھیک ہیں اور اچھا محسوس کر رہی ہیں۔ چند دن قبل مسلسل دوسری مرتبہ جب میرکل کا جسم اچانک کانپنا شروع ہو گیا تھا تو ان کی صحت کے بارے میں چہ مگوئیاں شروع ہو گئی تھیں۔
 اگر ايشيا و يورپ مہاجرین کی پسندیدہ منزل ہيں، تو ان ہی بر اعظموں سے مہاجرين سب سے زيادہ تعداد ميں ہجرت بھی کر رہے ہيں۔ بر اعظم ايشيا سے ہجرت کرنے والوں کی کُل تعداد 104 ملين ہے، جو عالمی سطح پر ہجرت کرنے والوں کی تعداد کا تينتاليس فيصد ہے۔ يورپ کی شراکت پچيس فيصد يا باسٹھ ملين ہے۔ اقوام متحدہ کی تيرہ جنوری کے روز جاری کردہ اس رپورٹ ميں يہ وضاحت بھی کی گئی ہے کہ ہجرت عمومی طور پر ايک ہی خطے کے ملکوں ميں ہوتی ہے۔ بين الاقوامی ہجرت کرنے والوں ميں بھارت سولہ ملين، ميکسيکو بارہ ملين، روس گيارہ ملين، چين دس ملين، بنگلہ ديش سات ملين اور پاکستان اور يوکرائن چھ، چھ ملين کے ساتھ سر فہرست ہيں۔,اقوام متحدہ کے ايک تازہ مطالعے ميں انکشاف کيا گيا ہے کہ گزشتہ پندرہ برسوں ميں اپنے آبائی ممالک سے بيرون ممالک منتقل ہونے يا ہجرت کرنے والوں کی تعداد ميں اکتاليس فيصد اضافہ ريکارڈ کيا گيا ہے۔
خنگ ہنن وئے میانمار کے پارلیمان کمپلیکس کے قریب ویڈیو بنا رہی تھیں فٹنس انسٹرکٹر خنگ ہنن وئے کے فرشتوں کو بھی علم نہیں تھا کہ جسے وہ اپنی روز مرہ کی ورزش کی ویڈیو سمجھ رہی ہیں حقیقت میں وہ ایک یادگار ویڈیو بن جائے گی، جس میں تاریخی لمحات فلمبند ہوں گے۔ اگر ایک سرسری نظر ڈالیں تو ویڈیو میں معمول کا ڈانس ورک آؤٹ کرتی ہوئی ایک خاتون دکھائی دیتی ہیں۔ لیکن ذرا غور کرنے پر ان کے پیچھے بکتر بند گاڑیوں کا ایک قافلہ جاتا ہوا دکھائی دیتا ہے۔ خنگ نے، جو کہ ایروبک کی ایک ٹیچر ہیں، اپنی ورزش کی یہ ویڈیو فیس بک پر پیر کی صبح پوسٹ کی تھی۔   ٹھیک اسی لمحے جب ویڈیو کی ریکارڈنگ ہو رہی تھی میانمار میں فوجی بغاوت شروع ہو رہی تھی اور ملک کی رہنما آنگ سان سوچی اور دوسرے سیاستدانوں کو حراست میں لینے کے لیے فوج بیرکوں سے نکل چکی تھی۔  تاہم خنگ اسی دوران ایک زبردست ڈانس ٹریک پر ورزش کرتے ہوئے اپنے کولہے مٹکاتی رہیں، ان کی قسمت اچھی تھی کہ ان کو بغاوت کا علم نہیں ہوا اور ان کا دھیان بکتر بند گاڑیوں کے قافلے پر نہیں بلکہ اپنے ڈانس پر رہا۔  انھوں نے یہ ویڈیو میانمار کے دارالحکومت نے پائی تا میں پالیمان کمپلیکس کو جانے والی سڑک کے قریب ایک گول چکر پر بنائی تھی۔  اس کے بعد یہ پوسٹ جلد ہی وائرل ہو گئی اور فیس بک پر اسے ہزاروں مرتبہ دیکھا اور شیئر کیا گیا۔ بہت سوں نے خنگ کی ’دیوانگی‘ اور زندگی سے بھرپور اداؤں اور فوجی بغاوت کے ذریعے جمہوری حکومت کا تختہ الٹنے کے درمیان عجیب سے تضاد محسوس کیا۔  انھوں نے اپنی کی جانے والی اصل پوسٹ میں کہا کہ ’پیچھے کا منظر اور موسیقی ایک طرح سے مماثلت رکھتی ہے۔ میں صبح کی خبریں آنے سے پہلے ایک مقابلے کے لیے کلپ فلمبند کر رہی تھی۔ کیا یہ یاد رہے گا۔‘   خنگ کا کہنا ہے کہ انھیں فوجی بغاوت کے متعلق بالکل علم نہیں تھا جی یہ ویڈیو بالکل اصلی ہے۔ شروع شروع میں کچھ شک تھا، کیونکہ حالات ہی ایسے غیر معمولی ہیں جن میں یہ ویڈیو فلمبند کی گئی۔ بی بی سی نے بھی خنگ ہنن سے رابطہ کیا ہے جنھوں نے اس کے اصلی ہونے کی تصدیق کی ہے۔ ایک اور فیس بک پوسٹ میں فٹنس انسٹرکٹر نے کہا ہے کہ یہ گول چکر گذشتہ 11 مہینوں سے ڈانس کرنے کے لیے ان کی پسندیدہ ترین جگہ ہے۔     انھوں نے کہا: ’بیوقوفو میں کسی تنظیم کا مذاق اڑانے یا تضحیک کرنے کے لیے ڈانس نہیں کر رہی تھی۔ میں ایک فٹنس ڈانس مقابلے کے لیے ڈانس کر رہی تھی۔ کیونکہ نئے پائی تا میں سرکاری قافلے کا اس طرح جانا کوئی غیر معمولی بات نہیں ہے، سو میں نے سوچا کہ یہ سب نارمل ہے اور میں نے (ڈانس) جاری رکھا۔‘ ,فٹنس انسٹرکٹر خنگ ہنن وئے کو بالکل نہیں پتہ چلا کہ ان کی ویڈیو میں فوجی بغاوت بھی فلمبند ہو رہی ہے۔
اس میں ساتھ ہی یہ بھی کہا گیا ہے کہ شہریت کا قانون حکومت کا ایک بڑا قدم ہے۔ حکومت کی پالیسیاں نریندر مودی کو انتخابات جیتنے میں مدد کر سکتی ہیں لیکن وہی پالیسیاں ملک کے لیے سیاسی زہر ثابت ہو سکتی ہیں۔ اب حالیہ تجزیے میں کہا گیا ہے کہ تمام مذاہب کی عزت کرنے والے آئینی اصولوں کی حیثیت کم کرنے کی وزیراعظم مودی کی کوششیں انڈیا کی جمہوریت کو نقصان پہنچائے گی جو دہائیوں تک جاری رہ سکتا ہے۔ دی اکانومسٹ میں شائع اس تجزیے میں لکھا گیا ہے کہ مذہب کی بنیاد پر تقسیم کر کے بی جے پی نے اپنے ووٹ بینک کو مضبوط کیا ہے اور خراب ہوتی معیشت سے دھیان بھٹکایا ہے۔ اس کے ساتھ ہی یہ بھی لکھا ہے کہ این آر سی سے بی جے پی کو اپنے ایجنڈا آگے بڑھانے میں مدد ہو گی۔ تجزیے میں کہا گیا ہے کہ این آر سی ایک طویل مدتی عمل ہے جس میں فہرست بنائی جائے گی، تبدیل ہو گی اور ایک بار پھر بنائی جائے گی۔ اس عمل کے ذریعے مودی خود کو ملک کے 80 فیصد ہندو افراد کے محافظ کے طور پر پیش کریں گے۔ یہ تجزیہ بھی وزیراعظم نریندر مودی کے بارے میں تھا۔ اس میں کہا گیا تھا کہ وزیر اعظم مودی نے ’اچھے دنوں‘ کا وعدہ کیا جس کے بعد وہ اقتدار میں آئے۔ انھوں نے نوکری، بھائی چارے اور ملک کی بین الاقوامی سطح پر شہرت کا وعدہ کیا لیکن ترقی کی رفتار مایوسی کی حد تک سست ہے۔  اس میں یہ بھی کہا گیا کہ وزیراعظم مودی نے زیادہ تر طاقت اپنے ہاتھوں میں رکھی ہے اور ایک اکیلے آدمی کے لیے تبدیلی لانا بڑا چیلنج ہوتا ہے۔ اس تجزیے میں مودی سے وابستہ امیدوں کا اظہار کیا گیا تھا۔  جریدے کے مئی 2015 کے شمارے میں نریندر مودی کی تعریف بھی کی گئی تھی۔ اس میں کہا گیا تھا کہ مودی کے پختہ ارادوں پر شک نہیں کیا جا سکتا کیونکہ انڈیا میں بہت قابلیت ہے۔ یہ ملک دنیا کا سب سے زیادہ آبادی والا ملک بننے کی راہ پر آگے بڑھ رہا ہے۔ یہ دنیا کی تین سب سے بڑی معیشتوں میں سے ایک بن سکتا ہے۔   اس رپورٹ میں دی اکانومسٹ نے دعویٰ کیا تھا کہ مودی نے ملک کو ایسی کوئی معاشی ترقی نہیں دلوائی جس کی امید کی جا رہی تھی۔ اس رپورٹ میں انڈین وزیراعظم کو بہتری لانے والے سے زیادہ ایک حاکم بتایا گیا تھا۔  اس وقت کور سٹوری کا موضوع تھا ’کس طرح انڈیا کی معیشت چین کو پیچھے چھوڑ دے گی۔‘ اس تجزیے میں انڈین معیشت کی تعریف کی گئی تھی۔ اس میں کہا گیا تھا کہ انڈیا میں نجی کمپنیاں بے حد مضبوط ہیں اور اس سے ملک کی معیشت میں مضبوطی آئے گی۔ ,دی اکانومسٹ نے اپنے حالیہ تجزیے میں کہا ہے کہ نریندر مودی کی پالیسیاں انھیں انتخابات جیتنے میں مدد دے سکتی ہیں لیکن وہی پالیسیاں ملک کے لیے سیاسی زہر ثابت ہو سکتی ہیں۔
 اطلاعات کے مطابق شہر میں سرکاری دستوں اور فری سیریئن آرمی کے مابین گھمسان کی جنگ کے باعث اب تک ہزاروں افراد شہر چھوڑ چکے ہیں۔ بتایا گیا ہے کہ مہاجرت کا عمل اس وقت شروع ہوا جب فوج نے شہر میں باغیوں کے زیر قبضہ علاقے پر بمباری کرنے کا اعلان کیا۔ حَلب شام کا اہم کاروباری شہر ہے اور تنازعہ شروع ہونے کے بعد سے بڑی تعداد میں نقل مکانی بھی یہیں سے ہوئی ہے۔ رپورٹس کے مطابق جمعرات اور جمعے کے دوران تقریباً تیس ہزار شامی باشندے لبنان ہجرت کر گئے ہیں۔ اس کے علاوہ دارالحکومت دمشق میں بھی شدید لڑائی کی اطلاعات ہیں۔  حَلب میں حکومت مخالف کمیٹیوں کے ایک سرگرم کارکن محمد سعید نے اسکائپ کے ذریعے امریکی نیوز ایجنسی ایسوسی ایٹڈ پریس کو بتایا کہ بالاخر حکومت مخالف مسلح تحریک اب حَلب پہنچ گئی ہے۔ سترہ ماہ کے دوران یہ شہر واضح طور پر اسد حکومت کا حامی دکھائی دیتا تھا اور شہر کے حالات بظاہر گہری کشیدگی سے عبارت نہیں تھے۔ اس شہر میں حکومت مخالف مظاہرے ضرور سامنے آ چکے ہیں مگر ان میں مسلح پہلو نہیں تھا۔ سعید کے مطابق کچھ درجن فری سیریئن آرمی کے مسلح باغیوں نے ملک کے کاروباری مرکز میں داخل ہو کر سرکاری فوج کے ساتھ جھڑپوں کا آغاز کر دیا ہے۔ شہر کے مرکز اور نواحی علاقوں میں جھڑپوں کی اطلاعات ہیں۔,بین الاقوامی ریڈ کراس کمیٹی کی رپورٹ کے مطابق شام میں بشار الاسد حکومت کے خلاف تقریباً سترہ ماہ سے جاری تحریک اب پوری طرح خانہ جنگی میں تبدیل ہو چکی ہے۔ اس لڑائی کی لپیٹ میں اب بڑے شہر آنے لگے ہیں۔
شمسی کاروں کی آسٹریلیا کے شمالی شہر ڈارون سے شروع ہونے والی ریس اس مرتبہ جاپانی کار کی جیت کی ساتھ اختتام پزیر ہوئی۔ ان شمسی کاروں کے سامنے 3000 کلومیٹر کا فاصلہ طے کرنے کا ہدف تھا۔ اس ریس میں شریک کاریں مکمل طور پر شمسی توانائی سے چلنے والی کاریں تھیں۔   آسٹریلیا کے شمالی شہر ڈارون سے شروع ہونے والی اس ریس کا اختتام جنوبی شہر ایڈی لیڈ میں ہوا۔ اس طرح ان کاروں نے آسٹریلوی صحرا میں گرمی کے موسم میں سورج کی تیز روشنی سے بھرپور استفادہ کیا۔ ہالینڈ کی نونا دوسرے نمبر پر رہی جبکہ مشی گن یونیورسٹی، امریکہ کی کار کے ہاتھ تیسرے پوزیشن لگی۔ 2003 میں ہالینڈ کی کار نونا نے 102 کلومیٹر فی گھنٹہ کی ریکارڈ رفتار سے کامیابی حاصل کی تھی۔ اس ریس میں دنیا کی 32 تحقیقی اداروں کی کاروں نے حصہ لیا۔ ان ماحولیاتی تبدیلیوں کی سب سے بڑی وجہ وہ ہائیڈرو کاربن فیول ہے جو انسان صدیوں سے استعمال کرتا چلا آرہا ہے تاہم صنعتی انقلاب کے بعد اس کے استعمال میں بہت زیادہ اضافہ ہوا۔ اس خوفناک حقیقت کے ادارک اور بڑھتے ہوئے خطرات کے باعث اس وقت عالمی برادری اس کوشش میں مصروف ہے کہ کسی اہم عالمی معاہدے کے ذریعے گرین ہاؤس گیسوں کے اخراج میں واضح کمی کرکے زمین کے بڑھتے ہوئے درجہ ء حرارت پر کچھ کنٹرول کیا جا سکے۔ اس کے علاوہ اس وقت توانائی کے ایسے متبادل ذرائع پر بھی زور دیا جا رہا ہے، جو ہائیڈروکاربن مرکبات کی بجائے ماحول دوست ہوں۔ اسی لئے دنیا بھر میں بجلی، ہائیڈروجن اور شمسی توانائی کے استعمال والی کاریں متعارف کروائی جا رہی ہیں۔,آسٹریلیا میں ہونے والی ورلڈ سولر چیلنج کی اس ریس میں چارمرتبہ کی چیمپیئن ہالینڈ ٹیم کو جاپانی شمسی کار کے ہاتھوں شکست کا سامنا کرنا پڑا۔
فرانسیسی شہر کَیلے میں مقیم پاکستانی مہاجر عمر کا کہنا ہے کہ سن دو ہزار چودہ میں طالبان باغیوں نے اس کے بھائی اور والد کو ہلاک کر دیا تھا۔ خبر رساں ادارے ایسوسی ایٹڈ پریس سے گفتگو کرتے ہوئے اس چوبیس سالہ پاکستانی شہری نے مزید کہا کہ اس کے والد نے طالبان کو اپنا ’ایک بیٹا دینے‘ سے انکار کر دیا تھا، جس کے بعد ان جنگجوؤں نے اس کے والد اور بھائی کو قتل کر دیا۔ عمر نے اپنے مہاجرت کے سفر کی تفصیلات بتاتے ہوئے کہا کہ چھ ماہ کی پیدل مسافت کے بعد وہ مشرقی یورپ پہنچا تھا۔ اس مقصد کی خاطر وہ ایران کے دشوار گزار اور برف پوش پہاڑوں سے ہوتا ہوا بھوک اور پیاس کی حالت میں یورپ پہنچا۔ عمر کے مطابق یہ ایک انتہائی تکلیف دہ سفر تھا لیکن اس کے علاوہ اس کے پاس کوئی چارہ بھی نہیں تھا۔ اس پاکستانی مہاجر نے جب اپنی یہ کہانی اے پی کو سنائی تو اس کی آنکھوں میں آنسو تھے۔ عمر نے کہا کہ جب اس کی والدہ کو علم ہوا کہ طالبان نے ان کے شوہر اور بیٹے کو ہلاک کر دیا ہے، تو انہوں نے عمر سے کہا، ’’میں نے تمہارے بھائی اور والد کو کھو دیا ہے۔ اب میں تمہیں گنوانا نہیں چاہتی۔‘‘ عمر کے بقول اس واقعے کے بعد اس نے پاکستان کو خیرباد کہنے کا ارادہ کیا اور یورپ جانے کی ٹھانی تھی۔ پاکستانی تارکين وطن کا ايک گروپ خود کو گرم رکھنے کے ليے آگ لگا کر ہاتھ تاپ رہا ہے۔ ان ميں سے کچھ کا کہنا ہے کہ ترکی ميں انہيں يرغمال بنا ليا گيا تھا اور تاوان کے بدلے چھوڑا گيا تھا۔ ان ميں ايک پاکستانی حسن بھی ہے، جس نے اپنے خلاف قتل کی متعدد کوششوں کے بعد ملک چھوڑا تھا۔ اس کا کہنا ہے کہ ترکی اس کے ليے محفوظ ملک نہيں۔,عمر کے مطابق پاکستانی طالبان نے اس کے والد اور بھائی کو ہلاک کر دیا تھا، جس کے بعد اس نے یورپ جانے کی ٹھانی۔ وہ چھ مہینے پیدل ہی طویل مسافت طے کرتے ہوئے اپنے خوابوں کے دیس پہنچا لیکن تعبیر کچھ اچھی نہ نکلی۔
ايک بزنس مين ڈسلڈورف کے بين الاقوامی ہوائی اڈے کے ايک چيک ان کاؤنٹر پر غلطی سے اپنی ملکيت ايک قيمتی پينٹنگ بھول گيا تھا۔ جرمن پوليس نے جمعرات کو جاری کردہ ايک بيان ميں اس واقعے کی تصديق کی، جو نومبر کے اواخر ميں پيش آيا۔ مذکورہ شخص، جس کا نام ظاہر نہيں کيا گيا، نے کارڈ بورڈ کے چاليس سے ساٹھ سينٹی ميٹر کے ايک گتے کے ايک ڈبے ميں يہ پينٹنگ ڈالی ہوئی تھی، جو وہ چيک ان کاؤنٹر پر بھول گيا۔ مذکورہ کاروباری شخص پينٹنگ کو کاؤنٹر کے ساتھ رکھنے کے بعد بھول کر تل ابيب کے ليے اپنی پرواز پر چڑھ گيا۔ جہاز پر چڑھنے کے بعد اسے خيال آيا کہ وہ اپنی ايک اہم شے بھول آيا ہے۔ اسرائيل آمد کے بعد اس نے مغربی جرمنی کے شہر ڈسلڈورف کی پوليس سے رجوع کيا اور ای ميلز کے ذريعے واقعے کی تفصيلات بيان کيں۔ خبر ملتے ہی پوليس نے تلاشی شروع کر دی مگر کچھ پتا نہ چلا۔ ابتدائی طور پر کيس ميں پيش رفت نہ ہو سکی۔ ليکن پھر مذکورہ شخص کا ايک رشتہ دار بيلجيم سے جرمنی پہنچا تاکہ باقاعدہ طور پر رپورٹ درج کرا سکے۔ وہ ايئر پورٹ کے پاس واقع پوليس اسٹيشن گيا اور وہاں رپورٹ درج کرائی۔ پھر يہ کيس انسپيکٹر ميشائل ڈيٹز کے پاس پہنچا، جنہوں نے فوراً ايئر پورٹ پر صفائی وغيرہ کے کام کی نگران کمپنی سے رابطہ کيا۔ ايئر پورٹ انتظاميہ کے ارکان کے ساتھ کوڑے کرکٹ والی تمام جگہوں کی تفصيلی تلاشی لی گئی۔,فرانسيسی مصور يوس ٹينگائے کی ايک قيمتی پينٹنگ ايک کاروباری شخص سے ڈسلڈورف ايئر پورٹ سے لاپتہ ہو گئی۔ يہ پينٹنگ کوڑے کرکٹ ميں پڑی ملی اور بربادی کے قريب تھی کہ جرمن پوليس نے اسے برآمد کر ليا۔
برطانوی نمبر ایک اینڈی مرے نے واؤرنکا کو دو چھ، چھ تین، چھ تین، پانچ سات اور چھ تین سے شکست دی۔ میچ قریباً چار گھنٹے تک جاری رہا۔  کوارٹر فائنل میں اینڈی مرے کا مقابلہ کارلوس فیریرو سے ہوگا۔  دوسری جانب چوتھے رواؤنڈ کے ایک اور میچ میں عالمی نمبر دو سوئس کھلاڑی راجر فیڈرر نے اپنے حریف رابن سوڈرلنگ کو چھ چار، سات چھ، سات چھ سے ہرا دیا ہے اور کوارٹر فائنل میں پیش قدمی کر لی ہے۔ راجرر فیڈرر ومبلڈن جیت کر اپنا پندرہواں گرینڈ سلیم جیتنے کے خواہش مند ہیں اور یوں وہ امریکی کھلاڑی پیٹ سمپراس کا ریکارڈ توڑنا چاہتے ہیں۔ دوسری جانب عالمی نمبر چار کھلاڑی نوواک یوکووچ اور اینڈی روڈک بھی ومبلڈن کے کوارٹر فائنلز میں پہنچ چکے ہیں۔ کوارٹر فائنل میں یوکووچ کا مقابلہ جرمنی کے کھلاڑی ٹومی ہاس سے جب کہ اینڈی روڈک کا مقابلہ لیٹن ہیوئٹ سے ہوگا۔  خواتین کے مقابلوں میں دینارا سافینا نے ایک سخت میچ کے بعد ایمیلی موریسمو کو تین سیٹس میں شکست دی۔ سافینا نے یہ میچ چار چھ، چھ تین اور چھ چار سے جیتا۔  ادھر دفاعی چیمپیئن وینس ولیمز نے آنا ایوانووچ کو شکست دے دی ہے۔ وینس نے پہلا سیٹ چھ ایک سے جیتا اور دوسرے سیٹ میں وہ ایک صفر کی برتری حاصل کیے ہوئے تھیں جب ایوانووچ پیر میں تکلیف کے باعث ریٹائرڈ ہرٹ ہو گئیں۔ دوسری جانب سیرینا ولیمز بھی خواتین کے کوارٹر فائنل تک پہنچ گئی ہیں۔,لندن میں جاری ٹینس گرینڈ سلیم ٹورنامنٹ ومبلڈن کے چوتھے راؤنڈ میں برطانوی کھلاڑی اینڈی مرے نے ایک سخت مقابلے کے بعد سوئٹزرلینڈ کے اسٹانسلاس واؤرنکا کو شکست دے کر کوارٹر فائنل میں جگہ بنا لی ہے۔
آسٹریلیا کی کرکٹ ٹیم نے 24 سال بعد پاکستان کا دورہ کیا تو پہلے ہی دن سے ایک کھلاڑی پر توجہ کچھ زیادہ ہی تھی۔ یہ تھے عثمان خواجہ، جو پاکستانی ہیں، اسلام آباد میں پیدا ہوئے اور پھر بچپن میں ہی آسٹریلیا منتقل ہو گئے اور آج آسٹریلیا کی جانب سے انٹر نیشنل کرکٹ کھیل رہے ہیں۔ یہ دورہ ان کے لیے اس لیے بھی یادگار تھا کیوںکہ وہ پہلی بار پاکستان میں کھیل رہے تھے اور پہلا میچ ہی راولپنڈی میں ہوا تو ان کی کئی اور پرانی یادیں بھی تازہ ہو گئیں کیوںکہ ان کی پیدائش بھی اسلام آباد ہی کی ہے۔ دلچسپ بات یہ ہے کہ ایک سال پہلے تک عثمان خواجہ کہ آسٹریلوی ٹیم میں شمولیت بھی مشکوک ہو چکی تھی۔ لیکن پھر مڈل آرڈر بیٹسمین ٹریوس ہیڈ کورونا کا شکار ہوئے تو عثمان خواجہ کے نام کا قرعہ نکلا۔ اس کے بعد انھوں نے سیلیکٹرز کو دوبارہ سوچنے کا موقع نہیں دیا۔ راولپنڈی سے کراچی روانگی پر ہی انھوں نے پاکستان کے سابق دارالحکومت سے بھی اپنے رشتے کا اعلان کر دیا۔ انھوں نے لکھا کہ ’کراچی خواجہ فیملی کا گھر ہے۔‘ اس پر کچھ لوگ حیران ہوئے تو کچھ نے اس خواہش کا اظہار کیا کہ جو کام وہ راولپنڈی میں نہیں کر پائے، وہ کراچی میں کر لیں، یعنی سنچری بنا لیں۔ عثمان خواجہ، جنھوں نے کھیل کے اختتام تک 266 گیندوں پر ناقابل شکست 127 رنز بنا لیے ہیں اور اپنی ٹیم کو ایک اچھے سکور تک رسائی دلا دی ہے، نے کھیل کے اختتام پر پریس کانفرنس میں بتایا کہ ان کا خاندان دراصل کراچی سے ہے۔  ’خواجہ فیملی کا تعلق کراچی سے ہے۔ میرے خاندان میں ہر کوئی یہیں پر پیدا ہوا سوائے میرے۔ یہ میرا گھر ہے۔ میں یہاں بہت بار آیا ہوں۔ یہاں سنچری کر کے اچھا لگا۔ اگر وہاں (راولپنڈی) بھی سنچری ہو جاتی تو اچھا ہوتا، لیکن میں خوش ہوں۔‘ کراچی کی پچ رن اگلنے والی سڑک ہے یا پھر کچھ اور؟ اس کا فیصلہ اگلے دو دن میں ہو جائے گا کیوںکہ عثمان خواجہ کے مطابق پہلے دن تو وکٹ کافی اچھی تھی لیکن لگتا ہے کہ دو دن بعد یہ خراب ہونا شروع ہو جائے گی۔ اس میچ میں اب جو بھی ہو، عثمان خواجہ کے لیے یہ دورہ یقیناً یادگار رہے گا کیوںکہ کرکٹ اعداد و شمار میں ماہر سمجھے جانے والے مظہر ارشد کے مطابق اسلام آباد میں پیدا ہونے والے وہ پہلے کرکٹ کھلاڑی ہیں جنھوں نے کراچی میں سنچری سکور کی ہے۔ اب اگر وہ آسٹریلیا کے لیے کی تو کوئی بات نہیں، آخر وہ ’کراچی بوائے‘ ہیں۔ ہاں،کل اگر بات ڈبل سنچری تک پہنچ گئی تو پھر کراچی سٹیڈی میں شائقین اتنے ہی جوش سے خیر مقدم کریں گے یا نہیں، یہ دیکھنا ہو گا۔,اس میچ میں اب جو بھی ہو، عثمان خواجہ کے لیے یہ دورہ اور ’خواجہ خاندان کے گھر‘ کراچی میں سنچری یادگار رہے گی۔ ہاں، اگر بات ڈبل سنچری تک پہنچ گئی تو پھر کراچی سٹیڈیم میں شائقین اتنے ہی جوش سے ان کا خیر مقدم کریں گے یا نہیں؟
دارالحکومت تہران میں قائم عربی زبان کے سرکاری ٹیلی ویژن العَلَم نے یہ رپورٹ باخبر ذرائع کے حوالے سے دی ہے۔ تاہم اس ٹیلی ویژن چینل نے اس ردو بدل کے حوالے سے تفصیلات فراہم نہیں کی ہیں۔ العَلَم نے اس حوالے سے آئندہ دو روز کے دوران مفاہمت کا امکان ظاہر کیا ہے۔ مجوزہ منصوبے کے تحت  ماہرین کا کہنا ہے کہ ایران کے جوہری تنازعے پر ہونے والی پیش کش مثبت ہونے کے ساتھ ساتھ غیرواضح بھی ہے۔ یہ بھی کہا جا رہا ہے کہ یہ ایران کی جانب سے اثبات کا عندیہ ایک تاخیری حربہ ہے۔ اِیران کی جانب سے پیش کش کو قبول کرنے کے حوالے سے مہلت ختم ہونے کے حوالے سے فرانسیسی وزیر خارجہ برنارڈ کوشنر کا کہنا ہے کہ عالمی طاقتیں مخصوص وقت تک انتظار کریں گی اور اُس کے بعد اپنا ردعمل ظاہر کریں گی۔ برنارڈ کوشنر کہتے ہیں کہ ایران حکومت وقت ضائع کر رہی ہے اور بات چیت کے عمل میں عالمی طاقتیں انتہائی صبرو تحمل کا مظاہرہ کر رہی ہیں۔ اُدھر ایران کے اندر اس سمجھوتے کی مخالفت میں روز بروز اضافہ ہو رہا ہے جبکہ ایرانی وزیر خارجہ منو چہر متقی کی جانب سے اس منصوبے کو تسلیم کرنے کا اشارہ بھی سامنے آیا ہے۔ ایرانی وزیر خارجہ کے بیان پر تجزیہ کاروں کا کہنا ہے کہ یہ ایران کی جوہری پالیسی میں تبدیلی کا عکاس ہو سکتا ہے۔ ایران کے سرکاری خبر رساں ادارے IRNA نے وزیر خارجہ کے بیان کے حوالے سے بتایا کہ آئندہ چند دنوں میں ایران کی جانب سے جواب سامنے آ سکتا ہے۔,ایران کے ایک سرکاری ٹیلی ویژن نے کہا ہے کہ تہران حکومت اپنے جوہری منصوبے کے حوالے سے IAEA کی تجویز کو تسلیم کر لے گی۔ تاہم ٹیلی ویژن کا یہ بھی کہنا ہے کہ تہران حکام اس حوالے سے فریم ورک میں تبدیلی چاہتے ہیں۔
 شمالی افریقی ملک تیونس پر دہائیوں تک حکمرانی کرنے والے زین العابدین بن علی کا تختہ الٹنے کے نو ماہ بعد یہ انتخابات عمل میں آئے۔ تیونس ہی میں خودسوزی کرنے والے ایک سبزی فروش سے متاثر ہوکر ان دنوں شام اور یمن میں حکومت مخالف تحریکیں زوروں سے جاری ہیں جبکہ مصر اور لیبیا میں حکومت مخالفین کو کامیابی مل چکی ہے۔  ابتدائی اندازوں کے مطابق معتدل اسلامی نظریات کی حامل سیاسی جماعت النہضہ کو دیگر جماعتوں پر برتری حاصل ہے۔ اس جماعت کے رہنما راشد الغنوشی نے دارالحکومت میں اپنی بیگم اور بیٹی کے ہمراہ ووٹ ڈالنے کے بعد کہا، ’آج تاریخی دن ہے، آج تیونس کا جنم ہوا، آج ’عرب اسپرنگ ‘ کا جنم ہوا‘۔  راشد الغنوشی اپنی جماعت کو نظریاتی طور پر ترکی میں برسراقتدار معتدل اسلامی سیاسی جماعت سے جوڑتے ہیں۔ اپنی زندگی کا بیشتر حصہ لندن میں جلاوطنی میں گزارنے والے الغنوشی نے کہا ہے کہ وہ تیونس میں جبری طور پر اسلامی اقدار نافذ نہیں کریں گے۔ خبر رساں ادارے اے ایف پی نے النہضہ کے ایک نوجوان حامی ووٹر مکرم سے ان کی رائے پوچھی تو انہوں نے جواب دیا، ’میں نے آج صبح النہضہ کو ووٹ دیا اور اب شام کو ایک شراب خانے میں جاکر بیئر پیوں گا‘۔  انتخابات کا انعقاد کرنے والے خود مختار کمیشن کے مطابق رجسٹرڈ 41 لاکھ میں سے 90 فیصد شہریوں نے انتخابی عمل میں حصہ لیا۔ بن علی کے دور میں کبھی بھی اتنی بڑی تعداد میں شہریوں نے ووٹ نہیں ڈالا، جس کی ایک وجہ تبدیلی کی امید کا نہ ہونا بتایا جاتا تھا۔,عرب ممالک میں تبدیلی کی رواں لہر کا سب سے پہلے سامنا کرنے والے ملک تیونس میں ریکارڈ نوے فیصد سے زائد اہل رائے دہندگان نے انتخابی عمل میں حصہ لیا ہے۔
جرمن وزير خارجہ ہائيکو ماس نے کہا ہے کہ شام ميں زير حراست يورپی جہاديوں کی ان کے آبائی ممالک واپسی کے مطالبے کو عملی جامہ پہنانا انتہائی مشکل دکھائی ديتا ہے۔ انہوں نے جرمن نشرياتی ادارے ’اے آر ڈی‘ کو اتوار 17 فروری کی شب ديے گئے اپنے ايک انٹرويو ميں کہا کہ ايسے افراد کی واپسی اسی صورت ممکن ہے کہ جب يہ بات يقينی ہو کہ انہيں حراست ميں ہی رکھا جائے گا اور ان کے خلاف عدالتی کارروائی بھی فوراً ہی شروع ہو سکے گی۔ جرمن وزير خارجہ کے مطابق انسانی بنيادوں پر مدد کو مد نظر رکھتے ہوئے عورتوں اور بچوں کو پہلے ہی جرمنی لايا جا چکا ہے تاہم شام سے ايسے تمام جرمن شہريوں کو لانا انتظامی طور پر مشکل عمل ہے۔ جرمن وزير خارجہ نے يہ بات امريکی صدر ڈونلڈ ٹرمپ کے اس مطالبے کے رد عمل ميں کی، جس ميں ٹرمپ نے يورپی ملکوں پر شام سے گرفتار شدہ اپنے اپنے جہادی واپس لينے کے ليے زور ديا تھا۔ جمعے کی شب اپنی ايک ٹوئيٹ ميں فرانس، جرمنی اور ديگر يورپی ممالک سے مخاطب ہو کر ٹرمپ نے لکھا تھا کہ شام ميں سيريئن ڈيموکريٹک فورسز کی حراست ميں موجود آٹھ سو کے قريب يورپی جہاديوں کو ان کے آبائی ممالک واپس ليں۔ امريکی صدر نے يہ عنديہ بھی ديا تھا کہ ايسا نہ کرنے پر ان جہاديوں کو رہا کيا جا سکتا ہے اور يہ اپنے طور پر اپنے اپنے وطن واپس جا کر سلامتی کے ليے خطرہ ثابت ہو سکتے ہيں۔,شام سے گرفتار کيے گئے غير ملکی جنگجوؤں کی ان کے آبائی ممالک واپسی کے بارے ميں امريکی صدر کا مطالبہ يورپی حکومتوں کے ليے ايک چيلنچ کے طور پر سامنے آيا ہے۔ برسلز ميں آج وزارتی سطح کے اجلاس ميں اسی پر غور و فکر ہو رہا ہے۔
 ہزاروں تھائی باشندوں نے آج بُدھ کے روز چار وزارتوں کے دفاتر، 19 صوبائی حکومتی دفاتر اور ایک مرکزی حکومتی کمپلیکس کے باہر مظاہرے کیے ہیں۔ مظاہرین وزیر اعظم یِنگ لک شناواترا کی حکومت کے خاتمے کا مطالبہ کر رہے تھے۔  آج بُدھ کے روز دارالحکومت بینکاک میں محنت، توانائی، صحت اور تجارتی امور کی وزارتوں کے سامنے مظاہرے ہوئے۔ وزارت داخلہ کے ایک سینیئر اہلکار کے مطابق ملک کے 19 صوبوں میں حکومتی دفاتر کے باہر بھی مظاہرے ہوئے ہیں۔  تھائی لینڈ میں گزشتہ آٹھ برسوں سے سیاسی بحران چلا آ رہا ہے۔ اس دوران متنازعہ عدالتی احکامات اور سیاست میں فوجی مداخلت کے خلاف عوام سراپا احتجاج بنے ہوئے ہیں۔ سابق وزیر اعظم اور ٹیلی کمیونیکیشنر کے کاروبار سے تعلق رکھنے والے ارب پتی تھاکسن شناواترا کو 2008ء میں طاقت کے ناجائز استعمال کے الزام میں جیل کی سزا سنائی گئی تھی تاہم وہ فرار ہوکر جلا وطن ہو گئے تھے۔ تھاکسن شناواترا 2001ء اور 2005ء میں دو مرتبہ ملک کے وزیراعظم منتخب ہوئے۔ تاہم 2006 ء میں ایک فوجی بغاوت کے نتیجے میں انہیں عہدے سے الگ کر دیا گیا تھا۔ ان کے حامی ووٹروں کی وفاداری قائم رہی جن کے ووٹوں سے 2011ء میں تھاکسن شناواترا کی بہن یِنگ لک شناواترا بھاری اکثریت سے اقتدار میں آئی تھیں۔,ہزاروں تھائی باشندوں نے آج بُدھ کے روز چار وزارتوں کے دفاتر، 19 صوبائی حکومتی دفاتر اور ایک مرکزی حکومتی کمپلیکس کے باہر مظاہرے کیے ہیں۔ مظاہرین وزیر اعظم یِنگ لک شناواترا کی حکومت کے خاتمے کا مطالبہ کر رہے تھے۔
امریکی دوا ساز کمپنی کے سائنسدانوں کا کہنا ہے کہ موڈرنا کی کووڈ ویکسین برطانیہ اور جنوبی افریقہ میں پائے جانے والے وبائی کورونا وائرس کی نئی اور زیادہ متعدی اقسام کے خلاف بھی کام کرتی ہے۔ کورونا وائرس کی نئی اور متعدی اقسام پر لیبارٹری میں کیے جانے والے تجزیوں اور تجربوں سے بھی بات سامنے آئی ہے کہ موڈرنا ویکسین میں موجود کورونا وائرس کی اینٹی باڈیز نئی اقسام کو پہچان سکتی ہیں اور ان کا مقابلہ کرسکتی ہیں۔  کورونا وائرس کی نئی  اقسام تیزی سے مختلف ممالک میں پھیل رہی ہیں۔ کورونا وائرس کی نئی اقسام کی وجہ اس وائرس میں تبدیلیاں آئی ہیں یا اس نے اپنی خصوصیات تبدیل کی ہیں جس کا مطلب ہے کہ وہ عالمی وبا کی شکل اختیار کرنے والے ابتدائی  کورونا وائرس کی اصل حالت سے کہیں زیادہ آسانی اور تیزی سے انسانی خلیوں کو متاثر کرسکتے ہیں۔ دنیا بھر میں تیار کی جانے والی موجودہ کورونا  ویکسینز ابتدائی وائرس کے اعتبار سے تیار کی گئیں ہیں، لیکن سائنس دانوں کا خیال ہے کہ انھیں ابھی بھی نئی اقسام کے خلاف کام کرنا چاہیے حالانکہ شاید ایسا نہیں ہے۔ تاہم امریکی کمپنی فائز کی تیار کردہ ویکسین کے بارے میں پہلے سے کچھ ایسے نتائج حاصل ہوئے ہیں جو یہ ظاہر کرتے ہیں کہ یہ برطانیہ میں موجود کورونا وائرس کی نئی قسم کے خلاف کام کرتی ہے۔ تاہم اس کے نتائج کا تفضیلی جائزہ لینا ابھی باقی ہے لیکن اس تجزیہ سے اس بات کی جانب اشارہ ملتا ہے کہ اس ویکیسن سے وائرس کے خلاف پیدا ہونی والی قوت مدافعت وائرس کی نئی اقسام کو پہچان کر اس کے خلاف کام کرتی ہے۔ ان افراد کے خون کے نمونوں کو جب وائرس کی نئی اور تبدیل شدہ اقسام کے سامنے لایا گیا تاکہ یہ وائرس کو بےاثر کرنے کے لیے اینٹی باڈیز تیار کر لے تو اس کے نتائج مثبت رہے البتہ یہ جنوبی افریقہ میں کورونا وائرس کی سامنے آنی والی قسم کے خلاف اتنی مؤثر نہیں تھی جتنی برطانیہ کی قسم کے خلاف ہے۔ دوا ساز کمپنی موڈرنا کا کہنا ہے کہ اس کا مطلب یہ ہوسکتا ہے کہ جنوبی افریقہ میں سامنے آنے والی کورونا وائرس کی قسم کے خلاف تحفظ زیادہ جلدی ختم ہوسکتا ہے۔ موڈرنا اب اس بات کا تجربہ کر رہی ہے کہ اس کی تیار کردہ ویکسین کی تیسری خوراک لگانا شاید جنوبی افریقہ میں سامنے آنی والی کورونا وائرس کے قسم کے خلاف فائدہ مند ثابت ہو۔ دوسرے سائنس دانوں کی طرح، کمپنی بھی اس بات کی تحقیقات کر رہی ہے کہ آیا وائرس کی نئی اقسام کے لیے ویکسین کو ایک بہتر تحفظ قرار دینے کے لیے دوبارہ تیار کرنا فائدہ مند ثابت ہوگا۔ وائرس ویکسین تیار کرنے والی دوا ساز کمپنی موڈرنا  کے چیف ایگزیکٹو آفیسر سٹیفن بینسل کا کہنا تھا کہ کمپنی کا خیال ہے کہ 'وائرس کے ارتقاء کے ساتھ ہی اس پر عمل پیرا ہونا ضروری ہے۔',دوسرے سائنس دانوں کی طرح، کمپنی بھی اس بات کی تحقیقات کر رہی ہے کہ آیا وائرس کی نئی اقسام کے لیے ویکسین کو ایک بہتر تحفظ قرار دینے کے لیے دوبارہ تیار کرنا فائدہ مند ثابت ہو گا۔
عمران خان نے اپنی ٹویٹ میں مالی بد عنوانیوں اور ناانصافی کے خلاف جنگ کا ذکر بھی کیا۔ عمران خان ملک میں مالی کرپشن کے خلاف اپنی بھر پور مہم کی بدولت ہی اقتدار میں آئے تھے۔ اس حوالے سے پاکستانی تنظیم ’جرنلسٹس فار ڈیموکریسی اینڈ ہیومن رائٹس‘ کے ایگزیکٹیو ڈائریکٹر خالد جمیل کہتے ہیں، ’’اگر  پاکستان تحریک انصاف کی حکومت کرپشن کو کم کرنے میں کامیاب ہو گئی، تو اس کے بہت مثبت اثرات مرتب ہوں گے۔ لیکن اس کے لیے عمران خان کو اپنی ٹیم پر زیادہ توجہ دینا ہو گی۔ ملک میں تبدیلی تب آئے گی، جب کابینہ میں بھی بہتر لوگ ہوں گے۔‘‘ عام پاکستانی شہریوں کو انصاف کی فراہمی سے متعلق ایک سوال کے جواب میں خاتون صحافی تنزیلہ مظہر نے ڈی ڈبلیو کو بتایا، ’’جہاں تک ناانصافی کا معاملہ ہے، تو پاکستان میں عام انسان کے لیے عدالتی نظام بہت سست ہے۔ ملک میں فوری طور پر عدالتی اصلاحات کی  ضرورت ہے۔ عمران  خان کا ناانصافی کے خلاف جنگ کا اعلان بہت اچھا فیصلہ ہے لیکن اس وعدے کو پورا کرنے کے لیے انہیں بہت کام کرنا ہو گا۔‘‘ تنزیلہ مظہر کے بقول پاکستان میں غربت کے خاتمے کے لیے کوششیں کی تو جا رہی ہیں، لیکن جہالت اور غربت ایک دوسرے سے جڑے ہوئے ہیں۔ تنزیلہ مظہر کی رائے میں عمران خان کو جہالت اور غربت کے خاتمے کے لیے تعلیم پر بھی بہت زیادہ توجہ دینا ہو گی، جیسے کہ دہشت گردی کے خلاف قومی ایکشن پلان نے بھی یہ ثابت کر دیا تھا کہ پاکستان کو اپنے تعلیمی نظام کو بہتر بنانے کی اشد ضرورت ہے۔,"
پاکستانی وزیر اعظم عمران خان نے ملک میں چار بڑی ’بیماریوں‘ غربت، مالی بدعنوانی، جہالت اور ناانصافی کے خلاف اقدامات کا وعدہ کیا ہے۔ تجزیہ کاروں کی رائے میں عمران خان کو اپنے اس وعدے کو پورا کرنے لیے بہت کام کرنا ہو گا۔"
 پولیس کے مطابق گیارہ افراد کو ان کے گھروں پر نظر بند کر دیا گیا ہے جبکہ ایک ملزم گرفتار نہیں ہو سکا ہے۔ خیال کیا گیا ہے کہ بچوں کے ساتھ جنسی زیادتی کا بارہواں ملزم بیرون ملک ہے۔ میڈیا اطلاعات کے مطابق ملٹری پولیس نے ان ملزمان کو اطالوی صوبوں میلان، پارما، برگامو اور ان کے قریبی شہروں میں چھاپے مارتے ہوئے گرفتار کیا۔  پولیس کے مطابق عمر رسیدہ افراد اور لڑکوں کے مابین زیادہ تر ملاقاتیں شاپنگ سینٹرز کے کار پارکنگ ایریاز میں ہوتی تھیں اور ان کا ٹائم وغیرہ سوشل میڈیا پر طے کیا جاتا تھا۔ بتایا گیا ہے کہ نوعمر لڑکوں کو جنسی عمل کے عوض بیس سے ایک سو یورو کے درمیان رقم فراہم کی جاتی تھی جبکہ ان کو مختلف تحائف بھی دیے جاتے تھے، جن میں تفریحی پارکوں کے ٹکٹ اور فاسٹ فوڈ کے کھانے شامل ہوتے تھے۔  یاد رہے کہ سن دو ہزار چودہ میں اقوام متحدہ کی جانب سے جاری ہونے والی ایک رپورٹ میں بچوں کے ساتھ جنسی زیادتی کا ارتکاب کرنے والے پادریوں کے خلاف مناسب کارروائی نہ کرنے پر کیتھولک چرچ کے مرکز ویٹیکن کے کردار کی مذمت کی گئی تھی۔  دوسری جانب حال ہی میں انگلینڈ کے کمشنر برائے اطفال نے بھی اپنی ایک رپورٹ میں انکشاف کیا تھا کہ 2012ء اور 2014ء کے درمیانی عرصے میں ان کے ملک میں تقریباﹰ ساڑھے چار لاکھ بچے جنسی زیادتی کا نشانہ بنے لیکن صرف ہر آٹھویں بچے کی نشاندہی ہو پائی۔ ان ادارے کا بھی کہنا تھا کہ جنسی زیادتی کے واقعات میں مشہور شخصیات، سیاستدان اور گھرجا گھروں سے منسلک افراد بھی شامل ہیں۔,اٹلی کی پولیس نے نابالغ بچوں کے ساتھ جنسی زیادتی کرنے کے الزام میں گیارہ افراد کو گرفتار کر لیا ہے۔ گرفتار ہونے والوں میں ایک کیتھولک پادری اور ایک فٹ بال ٹیم کا کوچ بھی شامل ہے۔
شہامت الدین مسلم اکثریتی ملک بنگلہ دیش میں بحیثیت ایک ہم جنس پرست مرد انتہائی خوف میں زندگی بسر کر رہے تھے تاہم حال ہی میں وہ بہتر مستقبل کی تلاش میں امریکا منتقل ہو گئے۔ وہ بنگلہ دیش میں ایل جی بی ٹی برادری کے ساتھ ہونے والے ظلم و تشدد کے متعدد واقعات دیکھنے کے بعد انتہائی خوف اور صدمے میں تھے۔ 2016ء میں ان کی برادری کے زولحاز منان کے بہیمانہ قتل کا واقعہ ان کے لیے ایک دھچکے کا باعث بنا۔ منان اور اُس کا ایک دوست اور ایل جی بی ٹی کمیونٹی کے حقوق کے لیے سرگرم محبوب ربی ٹونوئی، دونوں کو منان کے اپارٹمنٹ کے اندر گھُس کر خنجر بردار مردوں نے موت کے گھاٹ اتار دیا۔ آخر کار بنگلہ دیش میں القاعدہ نے ان ہلاکتوں کی ذمہ دار قبول کر لی تھی۔ بنگلہ دیش کے پہلے اور واحد ایل جی بی ٹی میگزین 'روپبان‘ کی اشاعت کا کام منان نے ہی شروع کیا تھا۔ منان اور اُس کے دوست کے ساتھ ہونے والے اس ظلم کے بعد خوف کے شکار ایل جی بی ٹی باشندے یا تو چھُپ گئے یا فرار ہونے پر مجبور ہوگئے۔ انتہا پسند گروپوں نے ان کے ناموں کی 'ہٹ لسٹ‘ شائع کی تھی۔ بہت سے 'ایکٹیوسٹس‘ سوشل میڈیا پر سے اپنے نشانات مٹا چکے ہیں۔ بنگلہ دیشی قانون کے تحت ہم جنس پرستی غیر قانونی ہے۔,بنگلہ دیش جیسے قدامت پسند مذہبی معاشرے میں ایل جی بی ٹی کمیونٹی، اپنے بقا کی جنگ لڑ رہی ہے۔ اس برادری سے تعلق رکھنے والے مسلم باشندے انتہائی خوف کی فضا میں سوشل میڈیا پلیٹ فارم کے ذریعے ایک دوسرے کی مدد کر رہے ہیں۔ 
 اقوام متحدہ کے ادارہ برائے مہاجرین (یو این ایچ سی آر) کی ایک تازہ رپورٹ میں کہا گیا ہے کہ ہنگری کی طرف سے مہاجرین کے ملک میں داخلے پر پابندی اور سرحدی رکاوٹوں کو توڑ کر ملک میں داخل ہونے والے مہاجرین کے خلاف برق رفتار مقدمات مہاجرین کے بین الاقوامی قوانین اور انسانی حقوق کے کنونشنز کی خلاف ورزی کے زمرے میں آ سکتے ہیں۔   ہنگری میں گزشتہ برس ستمبر میں ایک ایسا قانون بھی متعارف کرایا گیا تھا، جس کے تحت سرحدی باڑوں کو عبور کرنے والے افراد کو ملک بدر کرنے میں آسانی پیدا ہو گئی تھی۔ اقوام متحدہ کے مطابق ان قوانین کے تحت عدالتی کارروائی انتہائی برق رفتاری سے کی جا رہی ہے، جس کی وجہ سے ان مقدمات کے شفاف اور غیرجانبدار ہونے پر بھی سوالیہ نشان ابھرتے ہیں۔  ہنگری نے سربیا اور کروشیا سے متصل اپنی سرحدی گزرگاہوں پر باڑیں لگا رکھی ہیں تاکہ ان ممالک میں موجود مہاجرین یا تارکین وطن ہنگری داخل نہ ہوں سکیں۔ متعدد یورپی ممالک سمیت انسانی حقوق کی کئی تنظیمں بھی بوڈا پیسٹ حکومت کے ان اقدامات کو شدید تنقید کا نشانہ بناتی ہیں۔,اقوام متحدہ نے مہاجرین سے متعلق ہنگری کی حکومتی پالیسیوں کو کڑی تنقید کا نشانہ بناتے ہوئے خبردار کیا ہے کہ ان میں سے کچھ اقدامات مہاجرین کے بین الاقوامی قوانین اور انسانی حقوق کے کنونشنز کی خلاف ورزی ہو سکتے ہیں۔
بھارتی شہر امرتسر میں سکھ مذہب کے پیروکاروں کا مقدس ترین مقام ’گولڈن ٹیمپل‘ واقع ہے۔ چھ جون کو اس عبادت گاہ پر حملے کے تیس برس مکمل ہو گئے۔ چھ جون 1984ء کو بھارتی فوج نے ’آپریشن بلیو سٹار‘ کے دوران اس عبادت گاہ میں گھس کر سینکڑوں افراد کو ہلاک کر دیا تھا۔ اس واقعے کی تیس ویں برسی کے موقع پر بھی گولڈن ٹیمپل میں ایک آزاد وطن کے حق میں نعرے لگائے گئے لیکن وقت کے ساتھ ساتھ یہ تحریک کمزور پڑ چکی ہے۔  تجزیہ کاروں کا کہنا ہے کہ گولڈن ٹیمپل پر حملے کی یاد میں تقریبات کا انعقاد ہر سال ہوتا ہے لیکن نوّے کی دہائی میں ’’خالصتان‘‘ کے لیے شروع ہونے والی تحریک ماند پڑتی جا رہی ہے۔ ایک آزاد سکھ ریاست کے مخالف اور پنجاب کے مشہور سکھ سُکھدیو سندھو کا گفتگو کرتے ہوئے کہنا تھا، ’’اب پنجاب کے لوگ 1984ء کے حالات سے بہت آگے جا چکے ہیں۔ تب یہ تحریک اس وجہ سے کامیاب ہوئی تھی کہ نوجوان اس میں شامل تھے۔ ان نوجوانوں کی ترجحیات بدل چکی ہیں۔ وہ بندوقوں کی بجائے روزگار چاہتے ہیں۔‘‘,آج سیکھوں کے مقدس ترین مقام گولڈن ٹیمپل پر حملے کے تیس برس مکمل ہو گئے ہیں۔ آج بھی گولڈن ٹیمپل میں ایک آزاد وطن کے حق میں نعرے لگائے گئے لیکن وقت کے ساتھ ساتھ یہ تحریک کمزور پڑ چکی ہے۔
خبر رساں ادارے اے ایف پی نے جرمن حکام کے حوالے سے بتایا ہے کہ چودہ فروری بروز منگل کے دن تیونس کے وزیر اعظم یوسف الشاہد برلن کا دورہ کر رہے ہیں۔ اس دوران وہ جرمن چانسلر انگیلا میرکل سے بھی ملاقات کریں گے۔ سفارتی ذرائع کے حوالے سے بتایا گیا ہے کہ دونوں رہنما مہاجرین کے بحران پر گفتگو کے علاوہ باہمی دلچسپی کے امور پر بھی تبادلہ خیال کریں گے۔ جرمن چانسلر انگیلا میرکل نے اپنے ہفتہ وار پوڈ کاسٹ پیغام میں کہا تھا کہ وہ تیونسی وزیر اعظم سے ملاقات میں زور دیں گی کہ جرمنی میں موجود مشتبہ خطرناک جنگجوؤں کی تیونس واپسی ممکن بنائے جائے۔ انہوں نے یہ بھی کہا تھا کہ اس تناظر میں تیونسی حکومت نے بہت مثبت ردعمل ظاہر کیا ہے اور اس مسئلے کے حل میں باہمی تعاون مددگار ثابت ہو گا۔ گزشتہ برس کرسمس کے موقع پر جرمن دارالحکومت برلن میں ایک ٹرک حملہ کیا گیا تھا، جس میں بارہ افراد ہلاک ہو گئے تھے۔ اس حملے کی ذمہ داری تیونسی باشندے انیس عامری پر عائد کی گئی تھی۔ اس دہشت گردانہ کارروائی کے بعد جرمنی میں موجود ایسے تیونسی پناہ گزینوں کی واپسی کے مطالبات زور پکڑ گئے تھے، جن کی پناہ کی درخواستیں مسترد ہو چکی ہیں۔ گزشتہ برس مراکش، الجزائر اور تیونس سے تعلق رکھنے والوں کی پناہ کی درخواستوں کی کامیابی کی شرح بالتریب تین اعشاریہ پانچ، دو اعشاریہ سات اور اعشاریہ آٹھ فیصد تھی۔ جرمن چانسلر انگیلا میرکل ان تینوں ممالک کو محفوظ ممالک کا درجہ دینا چاہتی ہیں، جس کا مطلب یہ ہو گا کہ ان ممالک کے باشندے جرمنی میں پناہ حاصل کرنے کے حقدار نہیں رہیں گے۔,جرمن چانسلر تیونس کے وزیر اعظم سے ملاقات میں زور دیں گی کہ جرمنی میں موجود ایسے تیونسی باشندوں کی واپسی کا عمل تیز کیا جائے، جن کی پناہ کی درخواستیں مسترد ہو چکی ہیں۔ شاہد آج بروز منگل جرمنی کا دورہ کر رہے ہیں۔
تاج محل کو سترہویں صدی میں مسلمان مغل بادشاہ شاہ جہاں نے تعمیر کروایا تھا اور اس کا شمار بھارت کے اہم ترین سیاحتی مقامات میں ہوتا ہے۔ گزشتہ برس لگ بھگ ایک کروڑ افراد نے تاج محل کا دورہ کیا تھا۔ اتر پردیش کے سیاحتی کتابچے سے  اہم سیاحتی مقامات کی فہرست میں سے تاج محل کو نکال دینے پر کئی افراد نے خدشات اور غصے کا اظہار کیا ہے۔ اتل پرادھان  کا تعلق سماج وادی پارٹی سے ہے، انہوں نے ڈی ڈبلیو کو بتایا،’’یہ تاج کی بے عزتی ہے، یہ بی جے پی کی ذہنیت کی عکاس ہے جو کہ  اپنی ثقافت اور مذہبی شناخت بنانے کی کوشش کر رہے ہے۔‘‘ ایک اور سماجی کارکن ڈونو روائے نے ڈی ڈبلیو کو بتایا،’’ایک ہندو ریاست میں ہر وہ چیز جیسے کہ زبان، ثقافت، میوزک یا لائف سٹائل جس کو مسلمانوں نے تخلیق کیا ہے، اسے سماجی اور معاشرتی اعتبار سے غائب کر دنیا مقصد بن گیا ہے۔ بی جے پی ان تمام چیزوں کو ہندو برہمن مذہب سے تبدیل کر دینا چاہتی ہے۔‘‘,"
بھارت کی ریاست اتر پردیش کے ٹورزم ڈیپارٹمنٹ نے اس ہفتے چھتیس صفحات پر مشتمل ایک ایسا سیاحتی کتابچہ شائع کیا ہے، جس میں تاج محل کو بطور ایک سیاحتی مقام شامل ہی نہیں کیا گیا۔"
 گزشتہ ہفتے بدھ کے روز جرمن شہر ڈریزڈن میں عدالتی کارروائی کے دوران ایک روسی نژاد جرمن حملہ آور نے اس حاملہ مصری خاتون پر چاقو سے حملہ کر کے اسے ہلاک کر دیا تھا۔ اس واقعے کے دوران بچانے کی کوشش میں خاتون کے شوہر شدید زخمی ہو گئے تھے، جنہیں حملہ آور نے چاقو کے وار سے زخمی کر دیا اور اس دوران ایک سیکیورٹی اہلکار کی جانب سے فائر کی گئی گولی حادثاتی طور پر انہیں لگ گئی تھی۔ جرمن حکومت کے ترجمان تھوماس شٹیگ نے بھی اس واقعہ پر اپنے ردعمل میں کہا ہے کہ اگر یہ حملہ نسل پرستانہ سوچ پر مبنی تھا تو حکومت سخت ترین الفاظ میں اس کی مذمت کرتی ہے۔ ماروا الشیربینی نامی مصری خاتون دوا سازی کے شعبے سے وابستہ تھیں اور کمرہء عدالت میں ان پر حملہ آور ہونے والا 28 سالہ آلیکس ڈبلیو نامی شخص ان کا پڑوسی تھا۔ شیربینی نے ایکسل ڈبلیو کے خلاف مقدمہ دائر کر رکھا تھا کہ وہ انہیں سکارف پہننے اور مسلمان ہونے کی بنا پر دہشت گرد اور کئی دیگر ناروا القابات سے پکارتا ہے۔ 2008ء میں ایک جرمن عدالت نے ایکسل ڈبلیو پر 32 سالہ مصری خاتون شیربینی کو بچوں کے کھیل کے ایک میدان میں گالیاں دینے اور ہتک آمیز الفاظ سے پکارنے کے جرم میں جرمانہ عائد کر دیا تھا۔ بدھ کے روز عدالت میں ایکسل ڈبلیو کی جانب سے جرمانے کے خلاف دائر اپیل کی سماعت جاری تھی۔ حملہ آور پولیس کی حراست میں ہے اور اس کے خلاف قتل کا مقدمہ قائم کر دیا گیا ہے۔ استغاثہ کے وکلاء کا کہنا ہے، یہ سوال اپنی جگہ انتہائی اہم ہے کہ کمرہء عدالت میں کوئی شخص چاقو کیسے لا سکتا ہے اور آیا اُسے کسی تلاشی کے عمل یا میٹل ڈی ٹیکٹر سے نہیں گزارا گیا تھا۔,جرمنی میں قتل ہونے والی حاملہ مصری خاتون کے قتل پر مصر میں ہزاروں افراد نے سوگ منایا۔ مظاہرین کا کہنا تھا کہ حملہ آور کو سخت سزا دی جائے۔
 یہ چھ پرائمریز کیلیفورنیا کے ساتھ ساتھ مونتانا، نیو جرسی، نیو میکسیکو، ساؤتھ ڈیکوٹا اور نارتھ ڈیکوٹا میں منعقد ہو رہی ہیں۔ ان میں سے سب سے بڑی ریاست کیلیفورنیا سے ڈی ڈبلیو کے نمائندے میلان گیگنون نے اپنی خصوصی رپورٹ میں لکھا ہے کہ صدارتی امیدوار کے انتخاب کے لیے اس آخری مرحلے سے پہلے ہی یہ بات واضح ہو چکی ہے کہ بالآخر ڈیموکریٹک پارٹی کی جانب سے ہلیری کلنٹن اور ری پبلکن پارٹی کی طرف سے ڈونلڈ ٹرمپ نومبر کے صدارتی انتخابات کے لیے امیدوار ہوں گے۔ امریکی صدارتی الیکشن کے سلسلے میں ’سُپر منگل‘ کو ہونے والے پارٹی الیکشن میں ہلیری کلنٹن اور ڈونلڈ ٹرمپ کو بھاری جیت حاصل ہوئی ہے۔ کل کی رائے شماری میں وہ سات سات ریاستوں میں پارٹی الیکشن جیتنے میں کامیاب رہے۔ (02.03.2016)  ان چھ پرائمریز میں ووٹنگ سے پہلے ہی آٹھ سال تک خاتونِ اوّل، چار سال تک وزیر خارجہ اور آٹھ سال تک سینیٹر کے طور پر سرگرم رہنے والی ہلیری کلنٹن کو اتنے مندوبین کی زبانی حمایت حاصل ہو گئی ہے کہ اُن کی بطور صدارتی امیدوار نامزدگی اب یقینی ہو چکی ہے۔ صدارتی امیدواروں کی نامزدگی کے لیے آخری پرائمریز کیلیفورنیا کے ساتھ ساتھ مونتانا، نیو جرسی، نیو میکسیکو، ساؤتھ ڈیکوٹا اور نارتھ ڈیکوٹا میں منعقد ہو رہی ہیں,امریکا میں نومبر میں مجوزہ صدارتی انتخابات میں کن امیدواروں کے درمیان مقابلہ ہو گا، اس کا فیصلہ کرنے کے لیے منگل سات جون کو امریکا کی چھ ریاستوں میں آخری پرائمریز منعقد ہو رہی ہیں۔ کلنٹن اور ٹرمپ کی نامزدگیاں یقینی ہیں۔
پاکستان کے شہر فیصل آباد میں زرعی یونیورسٹی کے ماہرین نے ایسی جینز کی پینٹ تیار کی ہے جس میں بھنگ کے پودے کا استعمال کیا گیا ہے۔ اس جینز کو بنانے میں جو دھاگہ استعمال کیا گیا اس میں بھنگ کے پودے سے لیا گیا ریشہ ایک خاص تناسب سے شامل کیا گیا ہے۔  زرعی یونیورسٹی کے شعبہ فیبرک اینڈ ٹیکسٹائل ٹیکنالوجی کے ماہرین نے پاکستان میں قدرتی طور پر اگنے والی جنگلی بھنگ کو استعمال کرتے ہوئے لیبارٹری کے اندر بھنگ اور کپاس کو ملا کر دھاگہ تیار کیا ہے۔ اس کے بعد اس سوتر سے جینز تیار کرنے تک کا تمام عمل بھی تجربہ گاہ میں مکمل کیا گیا۔  یہی وجہ ہے کہ فیصل آباد زرعی یونیورسٹی کے ماہرین کی حالیہ کاوش کو پاکستان کی معیشت اور خصوصاً کپڑے کی صنعت کے مستقبل کے لیے ایک اچھی خبر تصور کیا جا رہا ہے۔  زرعی یونیورسٹی فیصل آباد کے شعبہ فیبرک اینڈ ٹیکسٹائل ٹیکنالوجی کے چیئرمین ڈاکٹر اسد فاروق نے بی بی سی کو بتایا کہ ’بھنگ اربوں ڈالر کی صنعت ہے۔ عالمی منڈی میں بھنگ ملی جینز کی مانگ بہت زیادہ ہے اور مسلسل بڑھ رہی ہے۔ پاکستان اس کی فروخت سے اربوں ڈالر زرِ مبادلہ کما سکتا ہے۔‘  مکمل طور پر کپاس سے تیار کی گئی جینز کے مقابلے میں بھنگ ملی جینز کی قیمت کہیں زیادہ ہے۔ اسی کو دیکھتے ہوئے لاہور میں جینز بنانے اور برآمد کرنے والی ایک بڑی کمپنی یو ایس گروپ نے ڈاکٹر اسد اور ان کے شعبے سے رابطہ کیا اور انھیں اس پر کام کرنے کی دعوت دی۔  ڈاکٹر اسد فاروق کے مطابق مکمل طور پر ایسا کرنا تاحال ممکن نہیں تھا۔ شعبہ فیبرک اینڈ ٹیکسٹائل ٹیکنالوجی نے جو جینز تیار کی ہے اس میں بھنگ کو کپاس کے ساتھ ملایا گیا ہے جس میں بھنگ کی شرح 20 فیصد ہے۔  ڈاکٹر اسد فاروق کا کہنا تھا کہ یہی لچک حاصل کرنا اور بھنگ کو کپاس کے ساتھ ملانا ہی ان کی ٹیم کے لیے ایک چیلنج تھا۔ اس کے بعد بھنگ ملا دھاگہ حاصل کرنے سے لے کر جینز تیار کرنے تک کا عمل وہی تھا جو عام طور پر کپاس کے لیے استعمال کیا جاتا ہے۔  فیصل آباد یونیورسٹی آف ایگریکلچر کے شعبہ فیبرک اینڈ ٹیکسٹائل ٹیکنالوجی کے چیئرمین ڈاکٹر اسد فاروق نے بی بی سی کو بتایا کہ وہ اور ان کے دیگر ساتھی پہلے ہی سے اس پر کام کر رہے ہیں کہ صنعتی بھنگ کی پاکستان میں کاشت کا آغاز کیا جائے۔  ڈاکٹر اسد کے مطابق پاکستان دنیا میں بھنگ کو استعمال کرتے ہوئے کپڑا اور خصوصاً جینز بنانے کے حوالے سے ایک مانگ جنم لے رہی ہے جو پاکستان میں ڈینم یا جینز بنانے والی ملوں کے پاس بھی پہنچ چکی ہے۔,پاکستان کے شہر فیصل آباد میں زرعی یونیورسٹی کے ماہرین نے ایسی جینز کی پینٹس تیار کی ہیں جن میں بھنگ استعمال کی گئی ہے۔ اس جینز کو بنانے میں جو دھاگہ استعمال کیا گیا اس میں بھنگ کے پودے سے لیا گیا ریشہ ایک خاص تناسب سے شامل کیا گیا ہے۔
روس اس وقت کورونا وائرس کے بڑھتے ہوئے متاثرین سے پریشان ہے۔ خیال ہے کہ سوویت یونین کے دور میں آباد کیے گئے انٹیلی جنس شہر اس کی گرفت میں ہیں۔ کچھ ہفتوں پہلے، جہاں روس یہ دعویٰ کر رہا تھا کہ اس نے کورونا وائرس کی وبا پر قابو پالیا ہے اب صورتِ حال یہ ہے کہ وہ انفیکشن اور اموات کے اعداد و شمار کے لحاظ سے دنیا میں آٹھویں نمبر پر آگیا ہے۔ حالانکہ صدر ولادیمیر پوتن نے ابتدائی طور پر یہ دعویٰ کیا تھا کہ اس وبا پر کنٹرول پا لیا گیا ہے اور انفیکشن کے واقعات بہت کم ہیں۔ لیکن پچھلے دو ہفتوں میں وہاں کی صورتحال تیزی سے تبدیل ہوئی ہے۔ روس میں وبا کا مرکز ماسکو شہر ہے۔ وزیراعظم میخائی میشوستین نے بھی گذشتہ ہفتے کہا تھا کہ وہ بھی اس وائرس سے متاثر ہیں۔ پوتن نے بھی خبردار کیا تھا کہ روس میں وبا کی صورت حال ابھی خراب ہوگی۔ انھوں نے کہا ،'ہم ایک نئی صورتحال کا سامنا کر رہے ہیں۔ اس وباء کے خلاف جاری لڑائی میں اب ہمیں سب سے زیادہ زور لگانا پڑ سکتا ہے۔ انفیکشن کا خطرہ عروج پر ہے۔ اس مہلک وائرس کا خدشہ اب بھی ٹلا نہیں ہے'۔ خیال کیا جا رہا ہے کہ روس میں لاکھوں افراد اس وبا کی وجہ سے بے روزگار ہوچکے ہیں۔ پرنس ٹاون یونیورسٹی میں سائنس اور گلوبل سیکیورٹی پروگرام کے جوائنٹ ڈائریکٹر فرینک این وان ہیپل کا کہنا ہے ’یہی وجہ تھی کہ سابق سوویت یونین نے جوہری ہتھیاروں کی ترقی کے لیے یہ مرکز بنائے تھے۔ روس نے ان مراکز کے لیے ایسی جگہوں کا انتخاب کیا جہاں نہ صرف ان کا وجود خفیہ رکھا جا سکتا تھا بلکہ وہ دشمن کی کسی بھی ممکنہ بمباری سے بھی بہت دور تھے۔‘ وہ کہتے ہیں کہ ان انٹیلیجنس شہروں میں رہنے والے زیادہ ترافراد یا تو سائنس دان ہیں یا فوج سے وابستہ ہیں۔ ان کے ساتھ ان کے افرادِ خانہ بھی ہیں۔ اس کے علاوہ دوسرا عملہ بھی ہے۔ زیادہ تر لوگ عمارتوں میں رہتے ہیں۔ صرف اعلیٰ افسران کو ہی بنگلے دیے جاتے ہیں۔ ایسا نہیں کہ ان لوگوں کو وہاں سکیورٹی میں رکھا جاتا ہے یا جیل کی طرح رکھا جاتا ہے بلکہ وہ ایک چھوٹی سی آبادی کی طرح رہتے ہیں۔ وان ہیپل کے مطابق  یہاں رہنے والے لوگوں کو اس ماحول کی اتنی عادت پڑ جاتی ہے کہ وہ روس کے ایک پرہجوم شہر میں رہنے کے بارے میں سوچ بھی نہیں سکتے بھلے ہی وہ ایسے شہر میں رہتے ہیں جہاں درجہ حرارت منفی 40 ڈگری ہوسکتا ہے۔,روس اس وقت کورونا وائرس کے بڑھتے ہوئے معاملات سے پریشان ہے۔ خیال ہے کہ سوویت یونین میں آباد انٹیلیجنس شہر اس کی گرفت میں ہیں۔
 کابل میں حکام نے بتایا کہ اس حملے میں مارے جانے والے فوجیوں کی تعداد کے حوالے سے یہ طالبان باغیوں کا افغان فوج پر کم از کم گزشتہ ایک سال کے دوران کیا جانے والا سب سے ہلاکت خیز حملہ ہے۔ اس حملے کی افغان صدر حامد کرزئی نے شدید مذمت کی ہے۔  ساتھ ہی انہوں نے سری لنکا کا اپنا ایک مجوزہ دورہ بھی ملتوی کر دیا ہے۔ افغان وزارت دفاع کے ترجمان جنرل محمد ظاہر عظیمی نے بتایا کہ یہ حملہ ‘سینکڑوں‘ افغان اور غیر ملکی باغیوں نے آج اتوار کی صبح صوبے کُنڑ میں غازی آباد کے ضلع میں کیا۔ انہوں نے تصدیق کی کہ اس کارروائی کے دوران افغان فوج کے اہلکاروں کی مسلح باغیوں کے ساتھ لڑائی چار گھنٹے تک جاری رہی۔ اس دوران انیس فوجی ہلاک اور دو زخمی ہوئے۔  اس سال کے آغاز سے اب تک طالبان کے ایسے حملوں میں کم از کم 84 افغان فوجی مارے جا چکے ہیں۔ اسی دوران افغان طالبان نے یہ بھی کہا ہے کہ انہوں نے اپنے زیر قبضہ امریکی فوجی بَو بیرگ ڈاہل کی اپنے ساتھیوں کے بدلے ممکنہ رہائی سے متعلق ثالثوں کے ذریعے ہونے والی بات چیت معطل کر دی ہے۔ یہ امریکی فوجی دو ہزار نو سے طالبان کے قبضے میں ہے۔,مشرقی افغانستان میں آج اتوار کے روز طالبان باغیوں نے ایک فوجی چیک پوسٹ پر حملہ کر کے کم از کم انیس فوجیوں کو ہلاک کر دیا۔ سات فوجی ابھی تک لاپتہ ہیں۔
اطلاعات کے مطابق بدھ کی صبح ہونےوالے اس کار بم حملے میں زخمی ہونے والوں کی تعداد 80 سے زائد ہے۔ زخمیوں کو مقامی ہسپتالوں میں منتقل کیا جا رہا ہے۔ اس موقعے پر صوبائی وزیراطلاعات میاں افتخار حسین نے کہا کہ دھماکا گاڑی میں نصب بم سے کیا گیا، دھماکے کے نتیجے میں قریبی بازار کی ایک درجن سے زائد دکانیں منہدم ہو گئیں جبکہ قریب کھڑی متعدد گاڑیاں کو بھی شدید نقصان پہنچا۔ ایک مقامی ڈاکٹر حامد آفریدی نے خبر رساں ادارے AFP کو ہلاک ہونے والوں کی تعداد کی تصدیق کرتے ہوئے کہا کہ اب تک 80 افراد کی لاشیں ہسپتال لائی جا چکی ہیں۔ آفریدی کے مطابق پشاور کے تمام اہم ہسپتالوں میں ایمرجنسی کا نفاذ کیا جا چکا ہے۔ڈی سی او پشاور نے دھماکے کی تصدیق کرتے ہوئے کہا کہ دھماکے سے ہلاکتوں میں اضافے کا خدشہ ہے۔ ڈی سی او پشاور کے مطابق دھماکے کے نتیجے میں متعدد دکانیں منہدم ہو گئی ہیں اور ان کے ملبے تلے ممکنہ طور پر کئی افراد دبے ہوئے ہیں۔   دھماکے کے بعد سیکیورٹی فورسز نے علاقے کا محاصرہ کرکے داخلی و خارجی راستے کی ناکہ بندی کردی ہے۔ امدادی ٹیمیں جائے واقعہ پر پہچ چکی ہیں۔ پشاور میں دہشت گردی کا اتنا بڑا واقعہ ایک ایسے موقع پر سامنے آیا ہے جب امریکی وزیر خارجہ ہلیری کلنٹن اپنے تین روزہ دورے پر اسلام آباد پہنچی ہیں۔ ہلیری کلنٹن کے اس دورے میں خطے میں سلامتی کی صورتحال اور دہشت گردی کے خلاف جنگ کے موضوعات انتہائی اہم خیال کئے جا رہے ہیں۔ خبر رساں ادارے ادارت : عاطف توقیر,پاکستان کے شمال مغربی صوبہ سرحد کے دارالحکومت پشاور کے گنجان آباد علاقے پیپل منڈی کے ایک بازار میں ہونے والے بم دھماکے کے نتیجے میں ہلاک ہونے والوں کی تعداد80 ہو گئی ہے۔
کولون کی اعلیٰ علاقائی عدالت کے ججوں نے کہا ہے کہ ملک میں نفرت انگیزی سے متعلق قوانین خواتین کو بھی نفرت سے بچاتے ہیں، کیوں کہ ان کا بنیادی مقصد انسانی تکریم کا تحفظ ہے۔ اس سے قبل بون شہر کی ایک ماتحت عدالت نے خواتین کو 'دوسری درجے کی انسان‘ کہنے پر نفرت انگیزی کے قانون کے تحت چلائے جانے والے مقدمے میں ایک شہر کو بری کر دیا تھا۔  اعلیٰ علاقائی عدالت کی جانب سے اس تازہ رولنگ کے بعد یہ مقدمہ ایک مرتبہ پھر بون شہر کی عدالت کے سپرد کر دیا گیا ہے، تاہم اب اس مقدمے پر سنوائی دوسرے چیمبرز کریں گے۔ استغاثہ نے اس سلسلے میں عدالتی رولنگ مانگی تھی۔ عدالت نے یہ رولنگ گزشتہ ہفتے دی تھی، تاہم اسے پیر کے روز شائع کیا گیا۔ اس طرح اب اس شخص پر نفرت انگیزی کے قوانین کے تحت دوبارہ مقدمہ چلایا جائے گا، جس نے ایک ویب سائٹ پر خواتین کے لیے 'دوسرے درجے کے افراد‘، 'لگ بھگ جانور‘ اور 'کم تر انسان‘ جیسے الفاظ استعمال کیے تھے۔ اس شخص پر ابتدا میں جرمانہ عائد کیا تھا تھا تاہم بون شہر کی ایک اپیلوں سے متعلق عدالت نے اس شخص کو بری کر دیا تھا۔ عدالت نے تعزیراتِ جرمنی کے نفرت انگیزی سے متعلق قانون کی تشریح کرتے ہوئے کہا تھا کہ یہ قانون اقلیتوں کا تحفظ کرتا ہے، مگر خواتین کا نہیں۔ اعلیٰ علاقائی عدالت نے اپنی رولنگ میں کہا کہ خواتین کے حوالے سے توہین آمیز رویہ انسانی تکریم کے بنیادی اصول کے خلاف ہے اور ایک قابل تعزیر جرم ہے۔ اس قانون کے تحت کسی شخص کو تین ماہ تا پانچ برس قید کی سزا سنائی جا سکتی ہے۔,ایک جرمن عدالت نے اپنی رولنگ میں کہا ہے کہ خواتین سے متعلق نازیبا اور نادست جملے بازی نفرت انگیزی سے متعلق جرمنی کے تعزیراتی قوانین کے دائرہء عمل میں آتی ہے۔
اسرائیل کے ماحولیات کے وزیر گیلاد اردان نے پبلک ریڈیو پر ایک انٹرویو دیتے ہوئے یہ بیان اسرائیل پر مشرق وسطیٰ امن مذاکرات کو دوبارہ شروع کرنے کے ضمن میں امریکہ کی طرف سے ڈالے جانے والے دباؤ کے جواب میں دیا۔ انہوں نے کہا ’ یہ نہ تو منطقی ہے نہ ہی اسرائیل کے حق میں کہ وہ امریکی دباؤ میں آکر مذاکرات پر رضامندی ہاتھوں میں ’اسٹاپ واچ یا روک گھڑی‘ لے کر کرے‘۔ اردان، جنہیں اسرائیلی وزیر اعظم بینجمن نیتن یاہو کا قریبی ساتھی سمجھا جاتا ہے، نے کہا ہے کہ نیتن یاہو مشرق وسطیٰ میں امن کی کوششوں کو جاری رکھنے میں اس امر کا پورا خیال رکھنا چاہتے ہیں کہ اس امن کے عوض اسرائیل کے مستقبل اور اُس کے وجود کو خطرے میں نہ ڈالنا پڑے۔  اسرائیلی وزیر ماحولیات اردان نے کہا ہے کہ غرب اُردن اور مشرقی یروشلم کے علاقوں سے بڑی تعداد میں اسرائیلی بستیوں کو ختم کرنے کا مطلب ان علاقوں کو ایران کی پشت پناہی میں سرگرم مسلم انتہا پسندوں کے حوالے کرنا ہوگا۔ ساتھ ہی اسرائیلی وزیر ماحولیات نے اسرائیلی وزیر دفاع ایہود باراک کے اُس بیان کو بھی رد کر دیا ہے جو انہوں نے گزشتہ جمعے کو ہلیری کلنٹن کے خطاب کے بعد دیا تھا۔ ایہود باراک نے کہا تھا ’ مذاکرات کے تحت طے کئے جانے والے امن معاہدے میں یروشلم کی تقسیم کا فیصلہ بھی شامل ہوگا‘۔ اسرائیلی وزیر ماحولیات گیلاد اردان نے کہا ہے کہ ایہود باراک نہ تو تل ابیب حکومت نہ ہی وزیر اعظم کے ترجمان ہیں۔ ,اسرائیل کے ایک سینئر قانون ساز نے اپنے ایک تازہ بیان میں کہا ہے کہ تل ابیب حکومت فلسطینیوں کے ساتھ مذاکرات کا حتمی فیصلہ ہاتھوں میں ’اسٹاپ واچ یا روک گھڑی‘ لے کر نہیں کرے گی۔
 امریکی وزیر خارجہ جان کیری نے کابل میں اقوام متحدہ کے خصوصی مندوب جان کوبِس کے ساتھ ملاقات کے بعد کہا کہ صدارتی انتخابات کی جائز حیثیت داؤ پر لگی ہوئی ہے تاہم وہ امید کر رہے ہیں کہ افغانستان کے انتخابی بحران پر قابو پا لیا جائے گا۔ اُدھر جان کوبِس نے بھی یقین دلایا کہ اُن کا عالمی ادارہ اس بحران کو حل کرنے کے لیے تمام وسائل بروئےکار لائے گا۔  اشرف غنی کی انتخابی ٹیم کی جانب سے بتایا گیا ہے کہ جان کیری آج جمعے کی شام کو اپنے ثالثی مشن کے دوران مزید ملاقاتیں کرنے والے ہیں۔ عبداللہ عبداللہ کے ساتھ ملاقات کے بعد کیری نے کہا، ’’ہم ایک متحد، مستحکم اور جمہوری افغانستان کے خواہاں ہیں اور چاہتے ہیں کہ ایک ایسا صدر برسرِاقتدار آئے، جسے لوگ تسلیم کرتے ہوں اور جو لوگوں کو متحد کرتے ہوئے مستقبل کی جانب اُن کی رہنمائی کر سکے‘‘۔ اس موقع پر عبداللہ عبداللہ نے کہا کہ کیری نے اتنے نازک وقت پر ’افغانستان پہنچ کر ثابت کر دیا ہے کہ امریکا افغانستان اور اس جنگ زدہ ملک کے جمہوری عمل کو بچانے میں سنجیدہ ہے‘۔  اس انتخابی بحران نے افغانستان میں پُر امن انتقالِ اقتدار کی امیدوں پر پانی پھیر دیا ہے، جس پر خاص طور پر واشنگٹن حکومت کو بہت تشویش ہے کیونکہ پروگرام کے مطابق امریکی قیادت میں سرگرم عمل زیادہ تر فوجی دستے اس سال کے آخر تک افغانستان چھوڑ کر واپس اپنے اپنے وطن چلے جائیں گے۔ دوسری طرف کیری نے خبردار کیا ہے کہ اس انتخابی تنازعے کو تشدد یا کسی بھی طرح کے ’دیگر غیر آئینی ذرائع‘ سے حل کرنے کی کوششوں کی صورت میں افغانستان امریکی امداد سے محروم بھی ہو سکتا ہے۔,امریکی وزیر خارجہ جان کیری نے افغانستان کے انتخابی بحران کے سلسلے میں اپنے ثالثی مشن کے دوران صدارتی انتخابات کی ناکامی سے خبردار کیا ہے۔ انہوں نے اپنے ہنگامی دورے کے دوران دونوں صدارتی امیدواروں سے بھی ملاقاتیں کی ہیں۔
فلمی سکرین پر امیتابھ بچن، سلمان خان یا انیل کپور کو ڈبل رول میں دیکھتے ہوئے یہ ذہن میں ہوتا ہے کہ یہ سب کیمرے کا کمال ہے لیکن کرکٹ کے میدان میں جڑواں بھائیوں کی پرفارمنس کسی کیمرہ تیکنیک کی مرہون منت نہیں بلکہ سو فیصد حقیقت پر مبنی ہوتی ہے۔ دونوں بھائی یک جاں دو قالب تھے۔ اس کی سب سے بڑی مثال یہ ہو سکتی ہے کہ وہ عمر بھر ساتھ رہے اور دونوں نے تمام عمر شادی نہیں کی اور عموماً مخصوص مواقع پر ایک جیسا لباس زیب تن کرتے۔ یہاں تک کہ جب دونوں کو جنگِ عظیم دوم میں ایئرفورس کی ڈیوٹی پر طلب کیا گیا تو ایرک بیڈسر کو ترقی مل گئی اور وارنٹ آفیسر بنا دیے گئے لیکن الیک بیڈسر نے یہی ترقی لینے سے انکار کرتے ہوئے فلائٹ سارجنٹ رہنے کو صرف اس لیے ترجیح دی کہ ایسا کرنے سے دونوں بھائی ساتھ رہ پائیں گے۔ دونوں بھائیوں کے فرسٹ کلاس کرکٹ کے آغاز کا واقعہ بھی بڑا دلچسپ ہے۔ دونوں اس وقت تک تیز بولنگ کیا کرتے تھے، لیکن اولین فرسٹ کلاس میچ سے قبل دونوں نے یہ طے کر لیا کہ ان میں سے کوئی ایک ہی تیز بولر بنے گا۔ سرے اور انگلینڈ کے کھلاڑیوں کی نمائندہ ٹیم کے درمیان میچ میں الیک نے اوور کی پہلی تین گیندیں کیں اور پھر مِڈ آن پوزیشن پر ایرک کے پاس جا کر کھڑے ہو گئے، اگلی تین گیندیں ایرک نے اس خاموشی کے ساتھ کرائیں کہ انگلینڈ کے مشہور بیٹسمین فرینک وولی کو بھی یہ پتا نہ چل سکا کہ یہ اوور دونوں بھائیوں نے مل کر کیا ہے۔ جنوری 1991 میں جب مارک وا نے انگلینڈ کے خلاف ایڈیلیڈ میں اپنا پہلا ٹیسٹ کھیلا اس وقت تک سٹیو وا 42 ٹیسٹ کھیل چکے تھے لیکن قسمت دیکھیے کہ مارک وا کو ٹیسٹ کرکٹ میں پہلی بار کھیلنے کا موقع سٹیو وا کو ڈراپ کر کے دیا گیا جو اس وقت فارم میں نہیں تھے۔ مارک وا نے اپنے اولین ٹیسٹ کو سنچری سے یادگار بنا دیا۔ اس مضمون کے لیے مطلوبہ معلومات کی تلاش میں یہ بات بڑی دلچسپ معلوم ہوئی کہ پاکستان کی کرکٹ میں جڑواں بھائیوں کی ایک اور جوڑی موجود ہے۔ لیکن تفصیل میں جانے کے بعد پتا چلا کہ یہ جوڑی کاغذ پر ایک جیسی تاریخ پیدائش کی وجہ سے جڑواں ضرور ہے لیکن حقیقت میں جڑواں نہیں۔ عظمت رانا اور سلطان رانا کی تاریخ پیدائش ایک جیسی یعنی تین نومبر 1951 درج ہے ۔عام طور پر لوگ یہی سمجھتے ہیں کہ یہ دونوں جڑواں بھائی ہیں لیکن جب میں نے سلطان رانا سے بات کی تو انھوں نے بتایا کہ وہ عظمت رانا سے دو سال چھوٹے ہیں اور یہ بات قریبی لوگوں کو معلوم ہے۔,فلمی سکرین پر امیتابھ بچن، سلمان خان یا انیل کپور کو ڈبل رول میں دیکھتے ہوئے یہ ذہن میں ہوتا ہے کہ یہ سب کیمرے کا کمال ہے لیکن کرکٹ کے میدان میں جڑواں بھائیوں کی پرفارمنس کسی کیمرہ تیکنیک کی مرہون منت نہیں بلکہ سو فیصد حقیقت پر مبنی ہوتی ہے۔
 سابق صدر پرویز مشرف نے بے نظیر بھٹو اور ایم کیو ایم کے کئی رہنماؤں کی وطن واپسی اور عام انتخابی عمل میں ان کی شرکت یقینی بنانے اور اپنی سیاسی بقاء کی غرض سے 4 اکتوبر2007ء کو جب متنازع قومی مصالحتی آرڈیننس جاری کیا تو غالباً کسی کے وہم و گمان میں بھی نہ ہو گا کہ اجراء کے 26 ماہ بعد بھی ملک بھر کے سیاسی اور قانونی حلقوں کی نظریں سپریم کورٹ میں زیر سماعت ایک ایسے آرڈیننس پر مرکوز ہوں گی جو کہ صدر زرداری سمیت کئی رہنماؤں کو ایوان صدر اور ایوان ہائے اقتدار تک پہنچانے کا تو باعث بنا ہے مگر اسے خاص طور پر باضمیر پاکستانیوں کی کثیر تعداد قبول کرنے سے قاصر ہے۔  سپریم کورٹ کے معاملات پر نظر رکھنے والے مبصرین کے مطابق عدالت عظمیٰ کے اکثر ججوں کے تاثرات اور استفسارات اس امر کا اشارہ دیتے ہیں کہ وہ این آر او کو بنیادی طور پر آئینی یا قانونی دستاویز تصور نہیں کرتے اس کے علاوہ پنجاب کے وزیراعلیٰ شہباز شریف کی طرف سے جمعرات ہی کے روز سپریم کورٹ کے نام این آر او کے خلاف ایک آئینی درخواست کا پہنچنا اور دوسری طرف حکومت کی طرف سے این آر او کے حوالے سے بعض نکات کی وضاحت یا ان کے دفاع سے متعلق تازہ ترین درخواست کے بعد اس کیس نے نیا رخ اختیار کر لیا ہے اور اس سے ایوان صدر کے ساتھ ساتھ پیپلز پارٹی اور ایم کیو ایم کی صفوں میں پیدا ہونے والی ہلچل کا اظہار بھی ہوتا ہے۔,قومی مصالحتی آرڈیننس کے خلاف دائر کی جانے والی درخواستوں کی سماعت سپریم کورٹ میں جاری ہے۔ پاکستان میں اس آرڈیننس کے انتہائی غیر مقبول ہونے کی وجہ سے عوامی نظروں کی مرکز سپریم کورٹ ہے۔
 انسانی حقوق کی امریکی تنظیم ہیومن رائٹس واچ نے اپنی ایک تازہ رپورٹ میں واضح کیا کہ زیر حراست تشدد پر قابو پانے کے بیجنگ حکومت کے آپریشن کے خاطر خواہ نتائج سامنے نہیں آئے ہیں۔ رپورٹ کے مطابق ابھی بھی پولیس کی جانب سے قیدیوں کو تشدد کا نشانہ بنایا جاتا ہے، ہتھکڑیاں پنہا کر لٹکایا جاتا ہے اور لوہے کی کرسیوں سے باندھا جاتا ہے۔’’پولیس مشتبہ افراد کو اقرار جرم کے لیے تشدد کا نشانہ بناتی ہے اور بعد میں اقرار کرنے والے مجرمان کو عدالت سزا دے دیتی ہے‘‘۔  انسانی حقوق کے اِس گروپ کے مطابق سابق قیدیوں نے بتایا ہے کہ پولیس نے دوران تفتیش اُن پر جسمانی اور نفسیاتی تشدد کیا۔ اُنہیں الیکٹرک روڈ سے ماراپیٹا گیا، آنکھوں میں مرچوں والا تیل ڈالا گیا اور سونے نہیں دیا گیا۔ تاہم عوامی تحفظ کے لیے قائم چینی وزارت نے رابطہ کرنے کے باوجود بھی اِس رپورٹ پر تبصرہ کرنے سے گریز کیا۔ دوسری جانب چینی وزارت خارجہ کے ترجمان نے کہا کہ ملکی قانون تشدد اور جبری اقرار جرم کی اجازت نہیں دیتا اور اگر کوئی اِس کی خلاف ورزی کرتا ہے تو اُس کے خلاف کارروائی کی جائے گی۔,چینی حکومت نے چھ سال قبل پولیس کی جانب سے تشدد کو روکنے کے لیے قانون سازی کی تھی۔ ہیومن رائٹس واچ کے مطابق تاہم ابھی تک پولیس تشدد کی مرتکب ہو رہی ہے۔
اس نامعلوم ایرانی نے اپنے جنسی استحصال کا احوال سوشل میڈیا پر اُس وقت بیان کیا جب اُس نے جنوبی ایرانی شہر شوشتر میں ایک بچے کے ساتھ جنسی زیادتی کا واقعہ مقامی اخبار میں پڑھا۔ شوشتر شہر میں ایک نفسیاتی مسائل کے حامل ایک باغ بان یا گارڈنر نے کئی بچوں کے ساتھ جنسی زیادتی کا ارتکاب کرنے کے بعد اُن کی تصاویر بھی بنائیں۔ ایک ایرانی میگزین نے ان متاثرہ بچوں کی تصاویر بھی شائع کر دیں ہیں۔ یہ امر اہم ہے کہ ایرانی عدالتی نظام میں جنسی زیادتی کا ارتکاب کرنے والوں کو سزا دینے کا ذکر ملتا ہے لیکن ایسے واقعات کو بہت قلیل تعداد میں بیان کیا جاتا ہے۔ ایک ایرانی ماہر قانون محمد محبی نے ڈی ڈبلیو کو بتایا کہ ایرانی قانون شریعت کے تابع ہے اور اسلامی شریعت میں کسی بچے کے ساتھ ہونے والے جنسی استحصال کے حوالے سے وضاحت دستیاب نہیں۔ اسی تناظر میں ایران کی اپوزیشن نے ملکی پارلیمنٹ سے بحوں کو جنسی استنحصال سے محفوظ رکھنے کی قانون سازی کا مطالبہ کیا ہے۔,ایک نامعلوم ایرانی نے سوشل میڈیا پر سترہ برس قبل اپنے استاد کے ہاتھوں اپنے جنسی استحصال کا ذکر کیا ہے۔ اُس کو سوشل میڈیا پر استحصال زدہ افراد کی جانب سے بھرپور حمایت حاصل ہوئی ہے۔
" اجلاس کے بعد جاری ہونیوالے ایک مشترکہ اعلامیے میں کہا گیا ہے کہ چاروں ممالک پر مستمل چہار فریقی گروپ نے کام کرنے کے طریقہ کار کو اپناتے ہوئے افغانستان میں امن اور مفاہمت کے عمل کے لئے اپنے باقاعدہ اجلاس جاری رکھنے پر اتفاق کیا ہے۔ اعلامیے کے مطابق چار رکنی گروپ کا آئندہ اجلاس اٹھارہ جنوری کو کابل میں ہو گا، جس میں مستقبل کے لئے روڈ میپ پر بات چیت کی جائے گی۔  ایک سرکاری بیان کے مطابق سرتاج عزیز نے کہا کہ تمام طالبان گروہوں کو مذاکراتی عمل کی پیشکش اور ان کی جانب سے کسی جواب سے قبل فوجی کارروائیوں کی دھمکی مثبت قدم نہیں ہو گا۔ انہوں نے کہاکہ آج کا اجلاس بہت اہم ہے، ’’اس گروپ کے سامنے سب سے اہم کام مجموعی طور پر مفاہمت کے عمل کی سمت کا تعین کرنا اس کے ساتھ ساتھ ایسے اہداف کا تعین ہے، جس کے تحت افغان حکومت اور طالبان گروہوں کے درمیان براہ راست بات چیت کے لئے ساز گار ماحول قائم کیا جاسکے۔""  خیال رہے کہ پاکستان کی میزبانی میں گزشتہ سال جون میں افغان طالبان اور حکومت کے نمائندوں کے درمیان پہلی براہ راست ملاقات اسلام آباد کے قریب سیاحتی مقام مری میں ہوئی تھی۔ ان مذاکرات میں پہلی مرتبہ امریکا اور چین کے نمائندوں نے بھی مبصر کے طور پر شرکت کی تھی۔ تاہم بعد میں افغان طالبان کے امیر ملا عمر کی موت کی خبر کے بعد یہ مذاکرات تعطل کا شکار ہوگئے تھے۔",چہار فریقی گروپ نے افغانستان کے اتحاد، خود مختاری اور علاقائی سالمیت کے مقاصد کو سامنے رکھتے ہوئے افغان حکومت اور طالبان گروپوں کے درمیان فوری طور پر براہ راست مذاکرات کی ضرورت پر زور دیا ہے۔
قبل ازیں امریکی میڈیا نے لکھا تھا کہ پاکستانی انٹیلی جنس حکام نے چین کو اُس امریکی ہیلی کاپٹر کے معائنے کی اجازت دے دی تھی، جو پاکستانی ریڈار میں نظر آئے بغیر سرحد پار کر کے پاکستان میں داخل ہونے میں کامیاب ہو گیا تھا۔ جدید ترین ٹیکنالوجی سے لیس یہ بلیک ہاک ہیلی کاپٹر اسامہ بن لادن کے خلاف کیے جانے والےآپریشن میں شامل تھا اور حادثے کا شکار ہوکر پاکستان ہی کی حدود میں گر کر تباہ ہوگیا تھا۔ نیو یارک ٹائمز اور فنانشل ٹائمز نے اپنی رپورٹوں میں معتبر ذرائع کے حوالے سے یہ خبر شائع کی تھی۔ ان اخبارات کے مطابق امریکی انٹیلی جنس حلقوں کو یقین ہے کہ پاکستانیوں نے اپنے دیرینہ دوست چین کو اس ہیلی کاپٹر کا معائنہ کرنے کی دعوت دی تھی۔ امریکی حکام کے مطابق پاکستان سے کہا گیا تھا کہ کسی کو بھی اس ملبے تک رسائی نہ دی جائے۔ کہا جا رہا ہے کہ ایبٹ آباد میں آنے والے اس ہیلی کاپٹر میں فنی خرابی پیدا ہوگئی تھی۔ اس کے سبب کمانڈوز کو ہیلی کاپٹر سے کودنا پڑ گیا تھا۔ امریکی انٹیلی جنس حلقوں سے منسلک ایک شخص کے حوالے سے بتایا گیا ہے، ’’امریکہ کو اب یہ علم ہے کہ پاکستان، بالخصوص آئی ایس آئی نے چینی فوج کو ایبٹ آباد میں گرنے والے اس ہیلی کاپٹر کے ملبے تک رسائی فراہم کی تھی۔‘‘ امریکی سفارتخانے کے ایک ترجمان نے خبر رساں ادارے روئٹرز کو بتایا کہ حادثے کے شکار ہونے والے ہیلی کاپٹر کی بچ جانے والی دُم مئی میں سینیٹر جان کیری کے دورہء پاکستان کے موقع پر امریکہ کے حوالے کر دی گئی تھی۔,پاکستان نے آج پیر کو مغربی میڈیا کی ان رپورٹوں کی تردید کی ہے، جس میں خفیہ ایجنسی آئی ایس آئی پر چینی انجینئرز کو امریکی ہیلی کاپٹر تک رسائی دینے کا الزام لگایا گیا تھا۔
 بین الاقوامی تعاون کی جرمن تنظیم ’جی آئی زیڈ‘ نے بتایا کہ گزشتہ برس ان کا کاروباری حجم 2.1 ارب یورو رہا۔ جی آئی زیڈ کے بورڈ کی ترجمان تانیا گؤنر کے بقول ان کے ادارے نے ایک نئی حکمت عملی ترتیب دی ہے اور یہ کامیابی اُسی کا نتیجہ ہیں۔ مطلب یہ کہ ان کے ادارے نے کاروبار کے نت نئے طریقوں پر عمل کرنا شروع کر دیا ہے۔ اس دوران جی آئی زیڈ نے بحران کے شکار ملک یونان کی حکومت کو مسائل حل کرنے کے حوالے سے مشورے دیے ہیں۔ ساتھ ہی ایتھنز حکام کو یہ بھی سمجھایا ہے کہ صحت کے شعبے میں کون سی اصلاحات لائی جانی چاہییں۔  اس دوران جی آئی زیڈ کا دائرہ وسیع ہوتا جا رہا ہے۔ اس تنظیم نے امریکا میں بھی اپنا ایک دفتر قائم کر لیا ہے۔ وہاں بھی یہ ادارہ پیشہ ورانہ تربیت کے شعبے میں امریکی حکومت کو صلاح و مشورے دے رہا ہے۔ جی آئی زیڈ زیادہ سے زیادہ ممالک اور اداروں تک پہنچنا چاہتا ہے۔ اس حوالے سے جی آئی زیڈ کی تانیا گؤنر نے کہا کہ دائرہ وسیع کرنے کے لیے لازمی ہے کہ ادارے کو اس امر کا علم ہونا چاہیےکہ وہ کیا کچھ کر سکتا ہے اور دیگر ممالک کو کن کن شعبوں میں تعاون کی پیشکش کی جا سکتی ہے۔,ترقیاتی شعبے میں سرگرم افراد کے بارے میں کہا جاتا ہے کہ وہ دنیا کو بہتر بنانے کی کوشش کرتے ہیں۔ اس دوران وہ بہت سے سماجی کام سرانجام دیتے ہیں۔ تاہم اس دوران ترقیاتی شعبے میں تعاون ایک منافع بخش کاروبار بن چکا ہے۔
 چٹاگانگ سے ملنے والی رپورٹوں کے مطابق شہر کی بندرگاہ کے قریب فشری گھاٹ مارکیٹ میں مچھلیوں کے ایک سرکردہ تاجر نے بتایا کہ اس مچھلی کو چین کی ایک امیر کاروباری شخصیت نے خریدا۔ خبر ایجنسی اے ایف پی نے بتایا ہے کہ قریب ایک من وزنی اس مچھلی کو خریدنے والے چینی بزنس مین کا تعلق ہانگ کانگ سے ہے، جس نے اپنی شناخت ظاہر نہیں کی۔  جہانگیر سوداگر نے یہ مچھلی جمعرات کو سحری کے وقت خلیج بنگال میں مچھلیاں پکڑنے کے بعد واپس لوٹنے والی مقامی ماہی گیروں سے خریدی تھی۔ اس نے اس بہت بڑی اور نایاب گولڈن مچھلی کو مقامی کرنسی میں 30 لاکھ 50 ہزار ٹکے کے عوض فروخت کیا۔ یہ رقم 38 ہزار امریکی ڈالر کے برابر بنتی ہے۔  نعمان صدیقی کے بقول یہ مچھلی اگر تین ملین ٹکے سے بھی زیادہ قیمت پر فروخت ہوئی ہے تو اس کی وجہ محض اس کا رنگ ہے۔ انہوں نے کہا کہ خلیج بنگال کے علاقے میں ہر سال ایسی صرف تین یا چار مچھلیاں ہی پکڑی جاتی ہیں۔  گولڈن سنیپر مچھلی کا سائنسی نام Lutjanus Inermis ہے اور وہ عام طور پر اپنی لمبائی میں 15 سینٹی میٹر تک اور وزن میں صرف دو کلو گرام تک ہوتی ہے۔ یہ مچھلی سمندر کی تہہ میں پہاڑی اور پتھریلی زمین سے 120 فٹ اوپر تک کے پانیوں میں پائی جاتی ہے۔,بنگلہ دیش میں پکڑی گئی سنہرے رنگ کی ایک نایاب مچھلی چٹاگانگ میں قریب 38 ہزار امریکی ڈالر کے برابر قیمت پر فروخت کر دی گئی۔ اس مچھلی کا وزن 37 کلو گرام یا 82 پاؤنڈ تھا۔
چیف الیکشن کمشنر ریٹائرڈ جسٹس سردار محمد رضا نے پاکستان کے صدر عارف علوی کی جانب سے تعینات کیے گئے الیکشن کمیشن کے دو ارکان کو ان کی تقرری غیر آئینی قرار دیتے ہوئے عہدہ سنبھالنے کی اجازت نہیں دی ہے پاکستان میں حزبِ اختلاف کی جماعتوں نے چیف الیکشن کمشنر اور الیکشن کمیشن کے دو ارکان کی تقرری کے معاملے پر سپریم کورٹ سے رجوع کر لیا ہے جبکہ پارلیمانی کمیٹی بدھ کو بھی الیکشن کمیشن کے دو ارکان کے ناموں پر متفق نہیں ہو سکی ہے۔ متحدہ اپوزیشن کی جانب سے رہبر کمیٹی کے کنوینر اور جمیعت علمائے اسلام کے رہنما اکرم درانی نے اس سلسلے میں سپریم کورٹ میں ایک درخواست جمع کروائی ہے جس میں کہا گیا ہے کہ پارلیمانی کمیٹی میں الیکشن کمیشن کے سربراہ اور ارکان کے ناموں پر اگر اتفاقِ رائے نہ ہو سکے تو اس کے آگے کی صورتحال پر آئین کا آرٹیکل 213 خاموش ہے۔ خیال رہے کہ بدھ کی صبح وفاقی وزیر برائے سائنس و ٹیکنالوجی فواد چوہدری نے ٹوئٹر پر کہا تھا کہ اپوزیشن کا الیکشن کمیشن کی تشکیل کے معاملے میں سپریم کورٹ کو رجوع کرنا صریحاً بد قسمتی ہو گی۔ تحریک انصاف کے سینیٹر اور سینیٹ میں قائدِ ایوان شبلی فراز نے بھی کہا ہے کہ اپوزیشن کا چیف الیکشن کمشنر کی تقرری کا معاملہ سپریم کورٹ لے جانا غیرضروری ہے۔ 'ہر معاملے کو عدالتوں میں لے جانا پارلیمنٹ کو کمزور کرنے کے مترادف ہے۔' منگل کے بعد بدھ کو بھی سندھ اور بلوچستان سے الیکشن کمیشن کے ارکان کی تقرریوں پر غور کرنے کے لیے وفاقی وزیر برائے انسانی حقوق شیریں مزاری کی صدارت میں پارلیمانی کمیٹی کا طویل اِن کیمرہ اجلاس ہوا جو بے نتیجہ رہا۔ پارلیمانی کمیٹی کے ایک رکن سینیٹر نصیب اللہ بازائی نے بی بی سی کو بتایا کہ اپوزیشن کی طرف سے ڈیڈلاک برقرار ہے۔ ابھی صرف سندھ اور بلوچستان کے ارکان سے متعلق مشاورت ہورہی ہے۔ چیف الیکشن کمشنر پر غور اس اجلاس کے ایجنڈے میں شامل ہی نہیں تھا، جس کی وجہ سے اب آئندہ اجلاس میں اس پر غور ممکن ہو سکے گا۔  پاکستان پیپلز پارٹی کے سینیٹر ڈاکٹر سکندر ماندرو نے بی بی سی کو بتایا کہ پارلیمانی کمیٹی کے اجلاس میں دونوں نشستوں کے لیے اپوزیشن اور حکومت کی طرف سے دیے گئے کل 12 ناموں پر غور کیا گیا۔ ان کے مطابق گذشتہ روز کمیٹی اجلاس کے دوران تمام ممبران میں ان امیدواران کی تفصیلات شیئر کی گئی تھیں۔  وفاقی حکومت کی جانب سے چند ہفتے قبل ماہرِ قانون خالد محمود صدیقی کو سندھ جبکہ محمد منیر کاکٹر کو بلوچستان سے الیکشن کمیشن کا رکن مقرر کیا گیا تھا تاہم یہ معاملہ اس وقت تنازع کا شکار ہو گیا تھا جب چیف الیکشن کمشنر جسٹس ریٹائرڈ سردار رضا خان نے ان دونوں ارکان سے حلف لینے سے معذوری ظاہر کر دی تھی اور یہ موقف اپنایا تھا کہ ان ارکان کی تعیناتی کے لیے آئینی تقاضے پورے نہیں کیے گئے۔,پاکستان میں اپوزیشن جماعتوں نے چیف الیکشن کمشنر اور کمیشن کے ارکان کی تقرری کے معاملے پر سپریم کورٹ سے رجوع کیا ہے جبکہ پارلیمانی کمیٹی بدھ کو بھی کمیشن کے دو ارکان کے ناموں پر متفق نہیں ہو سکی۔
باون سالہ جنید جمشید اپنی اہلیہ کے ہمراہ چترال سے اسلام آباد آ رہے تھے کہ راستے میں حویلیاں کے قریب یہ مسافر طیارہ PK-661 گر کر تباہ ہو گیا۔ اس حادثے میں مسافر طیارے میں سوار مسافروں اور عملے سمیت تمام اڑتالیس افراد ہلاک ہو گئے تھے۔   جنید جمشید کی آج پہلی برسی کے موقع پر ملک بھر میں ان کے چاہنے والے ان کی یاد کرتے ہوئے اپنے پیغامات سوشل میڈیا پر شئیر کر رہے ہیں۔ جنید جمشید کے قریبی ساتھیوں میں شمار ہونے والے  پاکستانی ٹی وی کے ایک اینکر وسیم بادامی اپنی ٹوئیٹ میں لکھا: سابق کرکٹر ثقلین مشتاق بھی ایک ٹوئیٹ میں اپنے دکھ کا اظہار کرتے ہوئے لکھا، ’’وہ حادثہ جس نے پوری قوم کو ہلا کر رکھ دیا، آج اسے ایک سال بیت گیا ہے۔ جو نقصان ہم نے برداشت کیا ہے وہ ایک سانحے سے کم نہیں۔ میں نے اس حادثے میں اپنے دو دستوں کو گنوا دیا۔‘‘ ہر دلعزیز جنید جمشید نے میوزک بینڈ وائٹل سائنز کے گیت’دل دل پاکستان‘ سے شہرت حاصل کی۔ ہر دور میں بڑے اور بچوں ے لبوں پر رچنے بسنے والے اس ملی نغمے نے پاکستانی عوام کے دلوں میں وہ جگہ بنائی جو بہت کم ملی نغمے بنا سکے۔ جنید جمشید کے کئی مداحوں میں سے ایک، سعد اویس لکھتے ہیں، ’’دل دل پاکستان سے ’میرا دل بدل دے‘۔ جنید جمشید کی کمی شدد سے محسوس کی جا رہی ہے۔‘‘ اس وقت صرف سوشل میڈیا پر ان کے چاہنے والے ہی اپنے غم کا اظہار نہیں کر رہے بلکہ میڈیا کے کئی اداروں نے اس موقع پر خصوصی پروگرام چلائے۔  ,شوبز کی چکا چوند کو خیر باد کہنے کے بعد اپنی خوبصورت آواز نعتوں کے لیے وقف کر دینے والے جنید جمشید گزشتہ برس سات دسمبر کو ایک فضائی حادثے میں ہلاک ہوئے۔
بھارت میں اکثر والدین بیٹے پیدا کرنے کی خواہش کرتے ہیں جنہیں جائیداد کا وارث اور خاندان کا کفیل سمجھا جاتا ہے۔ دوسری جانب لڑکیوں کو  معاشی بوجھ سمجھا جاتا ہے کیوں کہ  ان کی شادیوں کے وقت ان کے ساتھ بھاری جہیز بھی دینا پڑتا ہے۔ بھارت میں قبل از پیدائش بچے کی جنس کے بارے میں جاننا غیر قانونی ہے۔ لیکن اس کے باوجود غیر قانونی طور پر حمل ضائع کرانے کے باعث بھارت میں ہر ایک ہزار لڑکوں کے مقابلے میں لڑکیوں کی پیدائش کا تناسب 940 ہے۔ بھارت میں سالانہ اقتصادی سروے کے مطابق  اکثر والدین تب تک بچے پیدا کرتے رہے جب تک کہ ان کے ہاں بیٹے کی پیدائش نہ ہوئی۔ اس اقتصادی سروے کے مطابق اکثر وہ والدین مزید بچے پیدا نہیں کرتے جن کے ہاں بیٹے کی پیدائش ہو جاتی ہے۔ نیوز ایجنسی اے ایف پی کی رپورٹ کے مطابق بھارت میں شادی شدہ جوڑوں خصوصی طور پر عورتوں پر بیٹا پیدا کرنے کا شدید دباؤ ہوتا ہے۔ اکثر دیہی علاقوں میں لڑکیوں کو اسکول بھی نہیں بھیجا جاتا اور ان کی کم عمری میں ہی شادی کرادی جاتی ہے۔ اس اقتصادی سروے میں یہ بھی بتایا گیا ہے کہ یہ رجحان صرف غریب خاندانوں میں ہی نہیں بلکہ امیر خاندانوں میں بھی پایا جاتا ہے۔ بھارت میں جنسی حملوں کے بہت سے کیس تو درج ہی نہیں ہوتے ہیں، کیونکہ کئی بار متاثرہ خاتون کو حملہ آوروں کی جانب سے دوبارہ پریشان کیے جانے کا ڈر رہتا ہے۔ سماجی سطح پر ایسے دقیانوسی نظریات عام ہیں، جن کی وجہ سے متاثرہ خواتین یا ان کے گھر والے خاموش بھی ہو جاتے ہیں۔,"
بھارت میں بیٹے کی خواہش کے سبب 21 ملین ان چاہی لڑکیاں پیدا ہو چکی ہیں۔  اکثر والدین اس وقت تک بچے پیدا کرتے رہتے ہیں جب تک کہ ان کے ہاں بیٹا پیدا نہ ہو۔"
"اس سے قبل قبرص میں ایک بڑے عوامی اجتماع سے خطاب میں پوپ بینیڈکٹ نے کہا، ’’ میں مشرق وسطیٰ کا تنازعہ حل کرنے کی خاطر جامع بین الاقوامی کوششوں کے لئے ذاتی طور پر درخواست کرتا ہوں، اس سے قبل کہ اس قسم کا تنازعہ بڑے پیمانے پر خون خرابے کا سبب بنے۔‘‘  رواں سال اکتوبر میں مشرق وسطیٰ کے کلیسائی نمائندوں کا اجتماع منعقد ہوگا جس سے متعلق ایک ورکنگ پیپر بھی تقسیم کئے گئے۔ اس دستاویز کے مطابق، "" بعض بنیاد پرست عیسائی، مسیحیت کے مقدس علوم کا سہارا لے کر فلسطینی خطوں پر اسرائیل کے قبضے کو جائز قرار دے رہے ہیں جس کی وجہ سے مشرق وسطیٰ میں عیسائیوں کی حیثیت مزید حساس موضوع بن رہا ہے۔‘‘ اس دستاویز میں عراق، لبنان اور فلسطین کی صورتحال کو خطے سے عیسائیوں کی مہاجرت کی بڑی وجہ قرار دیا گیا ہے۔ دستاویز میں بین الاقوامی سیاست کو ذمہ دار ٹہرایا گیا ہے جو خطے سے متعلق پالیسیاں ترتیب دیتے وقت مبینہ طور یہ بھول جاتی ہے کہ یہاں عیسائی بھی آباد ہیں اور وہ بسا اوقات ان پالیسیوں کا نشانہ بن جاتے ہیں۔  اکتوبر کے اس اجتماع سے پاپائے روم کو امید ہے کہ خطے کی جانب عالمی توجہ بڑھے گی اور یہاں کے عیسائیوں کی حالت زار کا بھی دنیا کو اندازہ ہوگا۔ دستاویز میں مزید کہا گیا ہے کہ عیسائی اس خطے میں اپنے مسلمان اور یہودی پڑوسیوں کے ساتھ صدیوں سے رہ رہے ہیں، انہیں اگر وحدانیت پر یقین رکھنے والے اپنے ان پڑوسیوں کے ساتھ سماجی اور ثقافتی رشتے مزید بہتر کرنے ہیں تو ایک دوسرے کے بارے میں مزید جاننا ہوگا۔ ",پوپ بینیڈکٹ شانزدہم نے کہا ہے کہ فلسطینی علاقوں پر اسرائیلی قبضے سے اس خطے کے باسیوں کی مذہبی و معاشی زندگی بری طرح متاثر ہورہی ہے۔ پوپ بینیڈکٹ نے عالمی برادری پر تنازعے کےحل کے لئے زور دیا ہے۔
کچھ ماہرین کا خیال ہے کہ راکٹ کی ایجاد سے ہی خلائی سائنس کی بنیاد رکھ دی گئی تھی اور بعد کی تمام پیش رفت اُس ایک ایجاد کے مرہُونِ منت ہے۔ بعد میں اِنسان کو یہ معلُوم ہوا کہ سترہ سو کلو میٹر سے زمین کا مدار شروع ہو جاتا ہے اور اِسی خلا میں ایک خاص فاصلے کے بعد آکسیجن گیس ناپید ہو جاتی ہے۔ راکٹ ہی کی ایجاد نے انسان کو جرأت دی کہ اُس نے چاند پر کمند ڈالی، مریخ اور زہرہ کی ماہیت کا ادراک حاصل کرنے کی کوششیں شروع کیں۔ اِسی تحقیق سے معلُوم ہوا کہ نظام شمسی کا سیارہ پلوٹو سیارہ نہیں اور اِس مناسبت سے نظام شمسی کے تعریف ازسرِ نو کرنا پڑی۔  گزشتہ صدی کی نوے کی دہائی میں ہبل ٹیلی سکوپ کا خلا میں بھیجنے سے معلُوم ہوا کہ یہ کائنات ناتمام ہے، ایسے سیارچوں کی دریافت کا پتہ چلا جو تکمیل کے مراحل میں ہیں ۔ خلائی سائنس میں تحقیق سے موصلاتی نظام میں پیدا ہونی والی تبدیلیاں انتہائی اہم ہیں۔ یہ حقیقت مسلمہ ہے کہ خلائی سائنس میں جدید تحقیق نے انسانوں کے درمیان رابطوں کو بہتر انداز میں استوار کردیا ہے۔   اِس مناسبت سے خلائی تحقیق میں امریکی ریسرچ بلاشبہ اقوام میں سرخیل ہے۔ امریکی خلائی ریسرچ کو ایک جہت بیس جولائی کو حاصل ہو ئی جب اپالو گیارہ نے چاند کی سرزمین پر اترنے کی آزمائش میں کامیابی حاصل کی۔ چاند پر انسان بردار جہاز کوروانہ کرنا، سکائی لیب، خلائی جہازوں کی آمدو رفت میں تسلسل کے ساتھ خلائی سٹیشن کا قیام بہر طور ایک شاندار کارنامہ ہے جس پر امریکی خلائی ادارے ناسا کے سائنسدانوں کو احترام و عزت کی نگاہ سے دیکھا جا سکتا ہے۔,جون کی اُنتیس تاریخ کو امریکی خلائی ایجنسی ناسا کے قیام کے پچاس سال مکمل ہو گئے۔ سوال یہ ہے کہ اِن پانچ برسوں میں خلائی تحقیق کے شعبے میں اِس ادارے کا کردار کتنا مثبت اور مثالی رہا ہے۔
اقوام متحدہ کی حیاتیاتی تنوع یا بائیو ڈائیورسٹی کی بون منعقدہ کانفرنس میں آج جرمن چانسلرآنگیلا میرکل شرکت کی۔ اس بین الاقوامی کانفرنس سےخطاب کرتے ہوئے جرمن چانسلر نے تحفظ ماحول، جنگلات اورجنگلی حیات کے تحفظ کے حوالے سے اب تک کی پالیسیوں کو غیر تسلی بخش قرار دیتے ہوئے ان میں تبدیلی لانے پر بھی زور دیا۔  اس کے علاوہ آنگیلا میرکل نے کہا کہ جرمن حکومت 2013 سے جنگلات کے تحفظ اورجنگلی حیات کی بقا کےلئے سالانہ 500 ملین یورو فراہم کرے اور انہوں نے 2009 سے 2012 تک 500 ملین یورو کی اضافی رقم دینے کا اعلان کیا ۔ انہوں نے کہا کہ ً اگرزندگی سے یہ رنگ ہمیشہ ہمیشہ کے لئے ختم ہو جائیں تو پھر ہم انسان زندگی کے لئے اہم اور ضروری تحریک کہاں سے لائیں گے؟ اس سے واضع کہ ہمیں حیاتیاتی اقسام کے تحفظ کے لئے اپنی سوچ اور طریقہ کار کو تبدیل کرنا ہو گااورگزشتہ برسوں میں اس مقصد کے لئے جواہداف مقرر کئےگئے ہیں ان کو حاصل کرنے کے لئے انقلابی اقدامات اٹھانے ہونگےً  میرکل نے مزید کہا کہ فطرت انسان کے لئے ایک زبردست استاد کی حیثیت رکھتی ہے اورحیاتیاتی تنوع کے تحفظ کے لئے اقوام متحدہ کی جانب سے 2010 تک جو ہدف مقرر کیا گیاہے، جرمنی اس کے حصول کو ممکن بنانے میں پورا تعاون کرے گا۔ جس کے لئے ہماری کوشش ہے اس سلسلے میں مالی وسائل کو حرکت میں لانے کے لئے ایک قابل عمل حکمت عملی منظور کی جا سکے۔       ,جرمن چانسلر آنگیلا میرکل نے شہر بون میں جاری کانفرنس میں جنگلی حیات کے تحفظ کے لئے 500 ملین یورو کی اضافی رقم دینے کا اعلان کیا ہے۔
اب تک داعش خراسان کے جتنے بھی سربراہ گزرے ہیں ان سب کا تعلق پاکستان اور افغانستان سے رہا ہے مگر یہ پہلی مرتبہ ہے کہ ایک غیر مقامی شخص کو تنظیم کی سربراہی کے لیے منتخب کیا گیا ہے (فائل فوٹو) حال ہی میں عالمی شدت پسند تنظیم دولت اسلامیہ (داعش) کے متعلق کچھ ایسی خبریں سامنے آئی ہیں کہ افغانستان میں پے در پے شکست سے دوچار ہونے کے بعد اس کے بچے کچھے افراد اس خطے میں اپنی جماعت کی ازسرِ نو تنظیم سازی کے عمل میں مصروف ہیں۔ اس حوالے سے مختلف ذرائع سے یہ معلومات ملی ہیں کہ پاک افغان داعش یا دولت اسلامیہ خراسان کی سربراہی کے لیے ڈاکٹر شہاب المہاجر نامی ایک ایسے شخص کا انتخاب کیا گیا ہے جن کا تعلق مشرق وسطٰی سے ہے اور وہ ماضی میں اس خطے میں القاعدہ سے وابستہ رہے ہیں۔  اب تک داعش خراسان کے جتنے بھی سربراہ گزرے ہیں ان سب کا تعلق پاکستان اور افغانستان سے رہا ہے مگر یہ پہلی مرتبہ ہے کہ ایک غیر مقامی شخص کو تنظیم کی سربراہی کے لیے منتخب کیا گیا ہے، جس کا تجزیہ چند پہلوؤں سے توجہ طلب ہے جو کہ اس تحریر میں زیرِ بحث لایا گیا ہے۔  افغانستان میں پے در پے شکست سے دوچار ہونے کے بعد اس کے بچے کچھے افراد اس خطے میں اپنی جماعت کی ازسرِ نو تنظیم سازی کے عمل میں مصروف ہیں (فائل فوٹو) اس سلسلے میں دوسرا دعویٰ عالمی سطح پر معروف افغان صحافی بلال سروری نے افغان سکیورٹی حکام کے حوالے سے کیا تھا جس کے مطابق داعش خراسان کے نئے سربراہ کا نام ڈاکٹر شہاب المہاجر ہے، جن کا تعلق عراق سے ہے اور وہ ماضی میں اس خطے میں القاعدہ کے ایک عسکری کمانڈر رہ چکے ہیں۔ اسی طرح بعد میں حافظ سعید خان اورکزئی کے قریبی ساتھی اور رشتہ دار، مولوی اسلم فاروقی المعروف عبداللہ اورکزئی اور افغانستان سے تعلق رکھنے والے شیخ مطیع اللہ کامہ وال کے درمیان قیادت کے معاملہ پر اختلاف پیدا ہوئے جس کا ذکر مئی 2020 کی اقوام متحدہ کی رپورٹ برائے افغانستان میں بھی کیا گیا ہے۔ اس لیے بعض ذرائع کا یہ کہنا ہے کہ داعش خراسان میں سربراہی کے معاملہ پر تنازعات کو ختم کرنے کے لیے اس دفعہ اس کی سربراہی کے لیے ایک غیر مقامی عرب شخص کا انتخاب کیا گیا ہے جو کہ علمی اور عسکری لحاط سے خطے میں داعش قیادت کے اندر ایک اہم نام سمجھا جاتا ہے۔  مگر امریکہ کی سٹینفورڈ یونیورسٹی میں علوم سیاسیات کے معلم اور پاکستان، افغانستان میں القاعدہ پر تحقیق کرنے والے سکالر ڈاکٹر اسفند یار علی میر کے مطابق شدت پسند اپنے ماضی کو چھپانے کے لیے ہمیشہ نت نئے نام استعمال کرتے ہیں، لہذا اس بات کا قوی امکان ہو سکتا ہے کہ ڈاکٹر شہاب المہاجر القاعدہ میں کسی اور نام سے مشہور رہے ہوں اور اب داعش خراسان میں انھوں نے اپنے لیے اس نئے نام کا انتخاب کیا ہو۔ ,افغانستان میں حالیہ شکستوں کے بعد نام نہاد دولت اسلامیہ اس خطے میں جماعت کی ازسرِ نو تنظیم سازی میں مصروف ہے اور ’داعش خراسان‘ کے سربراہ کے طور پر ایک ایسے شخص کا انتخاب کیا گیا ہے جس کا تعلق مشرق وسطی سے ہے۔
مری میں اس وقت موسم صاف ہے، ہلکی ہلکی دھوپ نکلی ہوئی ہے اور سڑکوں پر اکا دکا گاڑیوں کے علاوہ یہ کافی حد تک سنسان ہو چکی ہیں لیکن گھبراہٹ طاری کر دینے والے سکوت میں کسی سڑک کے اطراف برف میں پھنسی گاڑی سے ہی اس بات کا اشارہ ملتا ہے کہ یہاں جمعے اور سنیچر کی درمیانی شب ایک سانحہ رونما ہوا تھا۔ لیکن سوال اب بھی وہیں کا وہیں ہے، جمعے اور سنیچر کی درمیانی شب مری میں تفریح کی غرض سے آئے سیاحوں کے ساتھ ایسا کیا ہوا کہ یہ ایک سانحے میں تبدیل ہو گیا۔ بی بی سی نے  مقامی افراد، انتظامیہ، ٹریفک پولیس اور اس شب مری میں پھنسے ہوئے سیاحوں سے بات کر کے اس سوال کے ممکنہ جوابات جاننے کی کوشش کی ہے۔ گذشتہ برس آٹھ نومبر کو بھی سردیوں کے موسم میں برفباری سے پیدا ہونے والی ممکنہ صورتحال سے نمٹنے کے لیے اسسٹنٹ کمشنر کے دفتر میں ایک اجلاس ہوا تھا جس میں ہر ادارے کے لوگ موجود تھے جہاں تفصیلی بات چیت کی گئی تھی کہ کس ادارے نے کیا کرنا ہے۔ تاہم مری کے مکین بتاتے ہیں کہ مری میں ہونے والے سانحے کی بنیاد جمعے کی صبح ہی سے رکھ دی گئی تھی۔ مقامی لوگوں، پھنسے ہوئے سیاحوں اور مری کے تاجروں کے مطابق جمعے کی صبح ہی سے مری میں بدترین ٹریفک جام دیکھنے کو ملا۔ مری و راولپنڈی اور ایبٹ آباد پولیس کے ذرائع نے بی بی سی کو بتایا کہ پولیس مری اور گلیات میں ٹریفک بلاک، رش اور برفباری کی صورتحال پر جمعرات کی شام ہی سے رپورٹس تیار کر کے ارسال کرتی رہی کہ صورتحال اچھی نہیں۔ ٹریفک پولیس کے اہلکار قیصر محمود نے بی بی سی کو بتایا کہ برفباری تو کئی روز سے جاری تھی لیکن جمعے کی صبح ایک بار پھر اس کا آغاز ہوا۔ ملک توقیر حسین کہتے ہیں کہ ’چار بجے تنگ ہوا اور ایک ہوٹل کے ہال میں گئے۔ اس ہوٹل والے نے ہمیں کہا کہ ہم تھوڑی دیر تک تو ہال میں بیٹھ سکتے ہیں زیادہ دیر تک نہیں۔ شدید برفباری کے باعث مجھے اندازہ ہو گیا کہ شاید ٹریفک نہ کھل سکے کیونکہ مجھے روڈ صاف کرنے کی کوئی سرگرمی نظر نہیں آرہی تھی۔‘  دوسری جانب نیگنہ خان اپنے خاوند کے ہمراہ لاہور سے جمعرات کی صبح مری پہنچی تھیں۔ وہ کہتی ہیں کہ ہمارا خیال تھا کہ ہم ایک رات مری اور ایک رات گلیات میں گزارنے کے بعد ایبٹ آباد کے راستے واپس لاہور جائیں گے۔ مگر جمعہ کی صبح جب ہم نے گلیات کی طرف سفر شروع کیا تو روڈ مکمل بلاک اور برفباری ہو رہی تھی۔ حکام کا جمعے کی رات کے واقعات پر تو خاموش ہیں لیکن وہ اس سے اگلے 24 سے 36 گھنٹوں کی تفصیلات جاری کرتے ہوئے بتا رہے ہیں کہ سنیچر کی شب چھ سو سے سات سو گاڑیوں کو مری سے نکالا گیا جبکہ 500 خاندانوں کو ریسکیو کیا گیا۔ ,جمعے اور سنیچر کی درمیانی شب مری میں تفریح کی غرض سے آئے سیاحوں کے ساتھ ایسا کیا ہوا کہ یہ ایک سانحے میں تبدیل ہو گیا۔ بی بی سی نے مقامی افراد، انتظامیہ، ٹریفک پولیس اور اس شب برفباری میں پھنسے ہوئے سیاحوں سے بات کر کے اس سوال کے ممکنہ جوابات جاننے کی کوشش کی ہے۔
فارورڈ کھلاڑی مَیسی ارجنٹائن کے پہلے فٹ بالر ہیں، جنہیں یہ اعزاز ملا ہے۔ اِسی مہینے کے اوائل میں اُنہیں یورپ کا بہترین فٹ بال کھلاڑی بھی قرار دیا گیا تھا۔ اِس سال مَیسی کی ٹیم بارسلونا چار بڑے ٹائیٹلز جیتنے میں کامیاب رہی، جن میں چیمپئنز لیگ بھی شامل ہے۔ ایک سو پینتالیس ٹیم کوچز اور کپتانوں کی جانب سے لیونیل مَیسی کو سال کے بہترین فٹ بالر کے اعزاز کے لئے ایک ہزار تہتر پوائنٹس دئے گئے۔ گزشتہ برس یہ اعزاز پانے والے ریئل میڈرڈ کلب کے پرتگالی کھلاڑی کرسٹیانو رونالڈو کو اِس بار محض تین سو باون پوائنٹس ملے اور وہ انتہائی بڑے فرق سے دوسرے نمبر پر رہے۔ مَیسی دو ہزار آٹھ، دو ہزار نو کے چیمپئنز لیگ سیزن میں سب سے زیادہ گول کرنے والے کھلاڑی رہے۔ اُنہوں نے 9 گول کئے، جن میں مانچسٹر یونائیٹڈ کے خلاف کھیلے جانے والے اُس فائنل میں بھی ایک گول شامل ہے، جو بارسلونا نے صفر کے مقابلے میں دو گول سے جیت لیا تھا۔ جہاں بارسلونا کلب کے کھلاڑی کے طور پر اُن کی کارکردگی شاندار رہی، وہاں اپنی قومی ٹیم ارجنٹائن کے لئے وہ کوئی بڑا کارنامہ انجام نہ دے سکے۔ کوچ ڈِیگو ماراڈونا کی قیادت میں مَیسی کی کارکردگی مایوس کن رہی۔ ارجنٹائن کو ورلڈ کپ کے لئے کوالیفائی کرنے میں بڑی محنت کرنا پڑی۔ بولیویا نے اُسے اپریل میں ایک کے مقابلے میں چھ گول سے ہرایا جبکہ اُسے پیراگوائے اور ایکواڈور کے مقابلے پر بھی شکست کا سامنا کرنا پڑا۔,پیر کو سوئٹزرلینڈ کے شہر زیورخ میں فٹ بال کی عالمی تنظیم FIFA کی جانب سے ارجنٹائن سے تعلق رکھنے والے بائیس سالہ کھلاڑی لیونیل مَیسی کو، جو بارسلونا کلب کی جانب سے کھیلتے ہیں، سال کے بہترین فٹ بالر کے اعزاز سے نوازا گیا۔
عموماً ان افریقی ممالک کے کسی دورے پر میرکل کے ایجنڈے کا مرکزی موضوع مہاجرت ہوا کرتا ہے تاہم اس بار چند دیگر موضوعات کو بھی اہمیت حاصل رہے گی۔ جرمنی اور جنوبی افریقہ کے باہمی تعلقات کچھ شادی شدہ جوڑوں جیسے ہیں: پہلے زبردست پیار محبت ، پھر دونوں اپنے اپنے راستے پر اور آخر میں پھر  ایک بار ایک دوسرے کے ساتھ ۔ اکتوبر 2018ء میں جنوبی افریقہ کے  صدر سیرل رامافوسا جرمنی آئے تھے۔ اس کے جواب میں وفاقی جرمن صدر نے ایک ماہ بعد ہی جنوبی افریقہ کا دورہ کیا تھا۔ اس کے مقابلے میں وفاقی جرمن چانسلر انگیلا میرکل خاصی تاخیر سے جنوبی افریقہ کا دورہ کر رہی ہیں۔ لیکن ان کا یہ دورہ اس بات کا اعتراف ہے کہ جنوبی افریقہ اور جرمنی کے تعلقات ایک بار پھر قربت اختیار کر گئے ہیں۔ یہ کہنا ہے میلانی میولر کا، جو برلن میں قائم تھنک ٹینک 'ایس ڈبلیو پی‘ سے منسلکہین اور  جنوبی افریقی امور کی ماہر ہیں۔ جرمنی اور انگولا کے قریبی تعاون کی علامات پہلے ہی سے موجود ہیں۔ انگولا طویل عرصے سے قریبی فوجی تعاون کا خواہاں ہے۔ 2017ء سے انگولا میں جرمن ملٹری اتاشی بھی تعینات ہیں۔ لوآنڈا حکومت جرمن آبدوزیں خریدنا چاہتی ہے۔ وفاقی جرمن حکومت نے ابھی تک اس پر کوئی تبصرہ نہیں کیا۔ اس دورے کے دوران امکاناً اس بارے میں چانسلر میرکل کی انگولا کے حکام کے ساتھ بات چیت ہو گی تاہم برلن وسائل سے مالا مال انگولا سے مضبوط معاشی تعلقات میں دلچسپی رکھتا ہے۔ حالیہ برسوں میں لیکن انگولا میں جرمن سرمایہ کاری میں کمی آئی ہے۔ دونوں ممالک کے مابین مزید گہرے تعلقات ہی اس صورتحال میں  تبدیلی لا سکتے ہیں۔,جرمنی کے لیے جنوبی افریقہ اور انگولا دونوں ممالک غیر معمولی اہمیت کے حامل ہیں۔ جرمن چانسلر میرکل پانچ سے آٹھ فروری تک اس خطے میں ہوں گی۔ 
متحدہ عرب امارات میں لگاتار دوسری شکست کے بعد ٹی 20 ورلڈ کپ کی بڑی ٹیم سمجھی جانے والی انڈین ٹیم پر ٹورنامنٹ سے باہر ہونے کا خطرہ منڈلا رہا ہے۔ نیوزی لینڈ نے اتوار کو انڈیا کو 8 وکٹوں سے شکست دے کر ٹورنامنٹ سے باہر کے دروازے تک پہنچا دیا ہے۔ گزشتہ ہفتے ٹورنامنٹ کے اپنے پہلے ہی میچ میں پاکستان نے انڈیا کو 10 وکٹوں سے شکست دی تھی۔ انڈیا کو اگر ٹورنامنٹ میں رہنا ہے تو پہلے تو بدھ کو افغانستان کو ہرانا ہوگا اور پھر افغانستان کو 7 نومبر کو نیوزی لینڈ کو ہرانا ہوگا۔   ساتھ ہی یہ بھی ضروری ہے کہ انڈیا اس کے بعد نمیبیا اور سکاٹ لینڈ کو بھی ہرائے اور اپنا نیٹ رن ریٹ بھی نیوزی لینڈ اور افغانستان سے بہتر رکھے۔ اگر نیوزی لینڈ افغانستان کو ہرا بھی دے تب بھی انڈیا کے آگے بڑھنے کی امید ہے لیکن وہ اس صورت کہ اگر نمیبیا یا سکاٹ لینڈ نیوزی لینڈ کو ہرا دیں۔ انڈیا کے آگے بڑھنے کے لیے ضروری ہے کہ نیوزی لینڈ اور افغانستان دونوں اپنا اگلا ایک میچ ہاریں۔ ,متحدہ عرب امارات میں لگاتار دوسری شکست کے بعد ٹی 20 ورلڈ کپ کی بڑی ٹیم سمجھی جانے والی انڈین ٹیم پر ٹورنامنٹ سے باہر ہونے کا خطرہ منڈلا رہا ہے۔
اسلام آباد ہائی کورٹ کے چیف جسٹس اطہر من اللہ نے صحافی مدثر نارو اور دیگر لاپتہ افراد کی بازیابی سے متعلق درخواستوں کی سماعت کے دوران کہا ہے کہ ملک کی آٹھ خفیہ ایجنسیاں حکومت کے کنٹرول میں نہیں ہیں تو پھر اس کے ذمے دار چیف ایگزیکٹو ہیں۔ اسلام آباد ہائی کورٹ میں جمعے کو بلاگر مدثر نارو اور دیگر دوسری جبری گمشدگیوں سے متعلق دائر درخواستوں کی سماعت کرتے ہوئے انھوں نے ریمارکس دیے کہ ’جبری گمشدگی بغاوت ہے اور اس پر بغاوت کا مقدمہ بنتا ہے۔‘ انھوں نے کہا کہ ’جبری طور پر لاپتہ ہونے والے افراد کی بازیابی سے متعلق بنائے گئے کمیشن نے بھی مدثر نارو واقعے کو جبری گمشدگی کی کیٹیگری میں شامل نہیں کیا۔‘ چیف جسٹس نے ایڈیشنل اٹارنی جنرل سے استفسار کیا کہ ’وزیر اعظم سے لاپتہ مدثر ناور کے خاندان کے افراد  کی ملاقات کرائی گئی تھی اس کا کیا بنا؟‘ جس پر ایڈیشنل اٹارنی جنرل کا کہنا تھا کہ مدثر نارو کے حوالے سے ملک بھر کے سکیورٹی اداروں نے بہت کوشش کی ہے لیکن ان کا کوئی سراغ نہیں ملا۔ چیف جسٹس نے ریمارکس دیتے ہوئے کہا کہ ’عدالت توقع کر رہی تھی کہ وفاقی حکومت مدثر نارو کی والدہ اور بیٹے سے ملاقات کرنے کے بعد ہِل جائے گی، اور آئندہ سے کوئی لاپتہ نہیں ہو گا لیکن ایسا کچھ نہیں ہوا اور نہ ہی سنجیدگی کا مظاہرہ کیا گیا ہے۔‘ چیف جسٹس نے سوال کیا کہ ’کیا مدثر نارو کو بازیاب کروانا ریاست کی ناکامی نہیں ہے؟ انھوں نے کہا کہ یہاں حالت یہ ہے کہ بلوچستان کے طلبہ کب سے احتجاج پر بیٹھے ہیں لیکن حکومت پر کوئی اثر نہیں پڑا۔‘ انھوں نے کہا کہ ’اگر ریاستی ادارے ایگزیکٹیو کے کنٹرول میں نہیں ہیں تو پھر چیف ایگزیکٹو اس کے ذمہ دار ہیں۔‘ فیصل صدیقی کا کہنا تھا کہ سنہ 2011 میں بنائے گئے حراستی کمیشن کے بارے میں جو رپورٹ دی گئی اس میں کہا گیا کہ ان حراستی مراکز میں 1500 سے لے کر دو ہزار تک افراد موجود ہیں۔ انھوں نے کہا کہ وفاقی حکومت کے پاس ان حراستی مراکز میں رکھے گئے افراد کے اعداد و شمار موجود نہیں ہیں۔  لاپتہ بلوچ طالبعلم حفیظ بلوچ کی بازیابی اور بلوچ طلبہ کو ہراساں کرنے سے متعلق درخواست کی سماعت کے دوران عدالت کو بتایا گیا کہ ’قائداعظم یونیورسٹی میں زیرِ تعلیم بلوچستان سے تعلق رکھنے والے طلبا کے ایک وفد کی وفاقی وزیر داخلہ شیخ رشید سے ملاقات کروائی گئی تھی۔‘ چیف جسٹس اطہر من اللہ نے استفسار کیا کہ قائد اعظم یونیورسٹی کا چانسلر کون ہے تو عدالت کو بتایا گیا کہ صدر مملکت اس یونیورسٹی کے چانسلر ہیں۔ انھوں نے کہا کہ صدر پاکستان یعنی یونیورسٹی کے چانسلر اس بات کو یقینی بنائیں کہ کسی طالب علم کو ہراساں نہ کیا جائے۔,اسلام آباد ہائی کورٹ کے چیف جسٹس اطہر من اللہ نے صحافی مدثر نارو اور دیگر لاپتہ افراد کی بازیابی سے متعلق درخواستوں کی سماعت کے دوران کہا ہے کہ ملک کی آٹھ خفیہ ایجنسیاں حکومت کے کنٹرول میں نہیں ہیں تو پھر اس کے ذمے دار چیف ایگزیکٹو ہیں۔
 ان کے نمایاں مخالفین بھی محتاط الفاظ میں مرسی کی ان کوششوں کی حمایت کر رہے ہیں جو وہ فوجی حکمرانی کے خاتمے اور سویلین حکومت کے قیام کے لیے کر رہے ہیں۔ ابھی تک یہ واضح نہیں ہے کہ محمد مُرسی کو بطور صدر فوجی کونسل کتنے اختیارات دینے کا ارادہ رکھتی ہے اور دوسری جانب صدارتی اختیارات کے حوالے سے قدیمی مذہبی تحریک اخوان المسلمون کتنا اختیار اپنے پاس رکھنے کی خواہش رکھتی ہے۔  اخوان المسلمون کے ناقدین کا خیال ہے کہ مذہبی تنظیم اقتدار کی شدید بھوکی ہے اور اگر وسیع البنیاد حکومت کی تشکیل میں ناکامی ہوتی ہے تو سماجی و معاشی مسا‍ئل کا بوجھ دوسری جماعتوں پر ڈالا جا سکتا ہے اور اس کے بعد وہ اکیلے ہی حکومت بنانے کی کوشش بھی کر سکتی ہے۔ اخوان المسلمون کے سابق رکن محمد الجبّاہ کا خیال ہے کہ مُرسی نے کہا ہے کہ وہ وزارت عظمیٰ کا منصب کسی آزاد سیاسی شخصیت کو تفویض کریں گے اور وہ اس لیے ایسا کرنا چاہتے ہیں کیونکہ انہیں ناکامی کے خوف نے گھیر رکھا ہے۔ الجبّاہ کے مطابق حکومت سازی کا بوجھ بہت زیادہ ہے اوروہ چاہتے ہیں کہ کوئی ان کے بوجھ کا حصہ دار ہو۔ انقلابیوں اور اخوان المسلمون کے بنیادی نظریات کے تناظر میں اختلافات بھی سامنے آنے لگے ہیں۔ ایک انقلابی کے خیال میں اگر بیئر جیسے مشروبات پر پابندی عائد کی گئی تو صدارتی محل کی جانب گھیراؤ کے لیے مارچ کیا جائے گا۔,مصر کے نو منتخب صدر محمد مُرسی ان دنوں حکومت سازی کے عمل میں مصروف ہیں۔ دوسری جانب ان کے ناقدین ان کے اتحادی حکومت کے قیام کے پلان کو سیاسی شعبدہ بازی قرار دے رہے ہیں۔
متعدد مسلم مذہبی رہنما گانے اور موسیقی کو ناجائز اور حرام قرار دیتے آئے ہیں، تاہم کئی مسلم اسکالر اس پر متضاد رائے رکھتے ہیں۔ شیخ عادل الکلبانی نے اپنے انٹرویو میں ایک اور حدیث کا حوالہ دیتے ہوئے کہا کہ ایک بار پیغمبرِ اسلام ایک شادی میں شرکت کے لیے گئے، تو وہاں ایک خاتون دف بجا رہی تھیں اور گیت گا رہی تھیں۔ یہ بات اہم ہے کہ سعودی عرب میں قدامت پسند مسلم رہنما موسیقی کو حرام گردانتے ہیں۔ سعودی شاہ عبداللہ نے شیخ الکلبانی کو امام کعبہ مقرر کیا تھا۔ اس تقرری پر بہت سے مبصرین کا خیال تھا کہ وہ سعودی عرب کے قدامت پسند معاشرے میں آزادیء فکر کی راہ نکالنے میں اہم کردار ادا کر سکتے ہیں۔ پاکستان سے تعلق رکھنے والے مسلم دانشور جاوید غامدی کا بھی موقف ہے کہ موسیقی کی حرمت کے حوالے سے قرآن میں کوئی سند نہیں ملتی۔ اپنے ایک بیان میں غامدی نے کہا کہ قرآن میں ان تمام اقدامات یا چیزوں کا ذکر واضح انداز سے موجود ہے، جن کو حرام قرار دیا گیا ہے، تاہم اس سلسلے میں موسیقی کا کہیں کوئی ذکر نہیں۔ دوسری جانب قدامت پسند مسلم رہنماؤں کا کہنا ہے کہ گو کہ قرآن میں موسیقی کے حرام ہونے سے متعلق کوئی واضح یا دو ٹوک حکم تو موجود نہیں، تاہم بعض روایتیں یہ بتاتی ہیں کہ موسیقی سے دور رہنے کا کہا گیا ہے۔ اس حوالے سے کچھ مسلم علماء کی ایک رائے یہ بھی ہے کہ پیمبر اسلام کے دور میں استعمال ہونے والے آلات موسیقی تو جائز ہیں، تاہم جدید دور کے آلات بجانا حرام ہے۔,سابق امام کعبہ شیخ عادل الکلبانی کا کہنا ہے کہ موسیقی کے آلات اور گانا حرام نہیں ہے۔ انہوں نے ایک سعودی ٹی وی چینل پر اپنے انٹرویو میں پیغمبرِ اسلام کی احادیث کی اسلامی قوانین کی بنیاد کے طور پر استعمال کیا جاتا ہے۔
 کوئٹہ میں سکیورٹی حکام نے پریس بریفنگ کے دوران بتایا کہ برآمد کیا گیا دھماکہ خیزمواد عسکریت پسند بلوچستان اور ملک کے دیگرمختلف علاقوں میں خودکش حملوں اور دہشت گردی کی دیگر کارروائیوں کے لیے استعمال کرنا چاہتے تھے مگر ان کی یہ کوشش ناکام بنا دی گئی۔  فرنٹئر کور بلوچستان اور دیگر سکیورٹی فورسز کی اس مشترکہ کارروائی کے دوران برآمد ہونے والے اسلحہ میں دو سو کلاشنکوفیں، راکٹ لانچرز، رائفلیں ، ایس ایم جیز ایل ایم جیز ہیڈ گرینیڈز، خود ساختہ بم اور 5000 کلو گرام دھماکہ خیز مواد شامل ہے۔  اس کارروائی کے دوران سکیورٹی فورسز نے عسکریت پسندوں کے ایک کمپاونڈ سے ایسے نقشے بھی برآمد کیے ہیں جو کہ مختلف اہداف پر خود کش حملوں اور بم دھماکوں کے لیے تیار کیے گئے تھے۔  اس کارروائی کے دوران ایک کالعدم عسکریت پسند تنظیم کے تین اہم کمانڈرز بھر گرفتار کیے گئے ہیں جو کہ دہشت گردی کے کئی واقعات میں سکیورٹی فورسز کو مطلوب تھے۔  بریفنگ کے بعد میڈیا کو کارروائی کے دوران برآمد کیا گیا اسلحہ دکھایا گیا۔ اس موقع پر بلوچستان میں فوج کے سدرن کمانڈ کے کمانڈر لیفٹیننٹ جنرل ناصر محمود جنجوعہ اور آئی جی پولیس بلوچستان عملیش خان بھی موجود تھے۔,پاکستانی صوبہ بلوچستان میں سکیورٹی فورسز نے مختلف مقامات پر چھاپوں کےدوران ہزاروں کلو گرام دھماکہ خیز مواد اور دیگراسلحہ برآمد کر کے کالعدم عسکریت پسند تنظیموں کے تین اہم کمانڈروں کو گرفتار کیا ہے۔
 خبر ایجنسی اے پی کے مطابق امریکی وزیر دفاع نے صحافیوں کو بتایا کہ اس میں کوئی شک نہیں کہ امریکی عوام اب افغانستان کی جنگ سے اکتا چکے ہیں۔ تاہم ساتھ ہی انہوں نے یہ بھی کہا کہ ان کے ہموطن یہ بھی جانتے اور سمجھتے ہیں کہ امریکا کو افغانستان میں جنگی حالات کا سامنا 11 ستمبر 2001ء کے دہشت گردانہ حملوں کے نتیجے میں کرنا پڑا۔  افغانستان سے متعلق امریکی عسکری حکمت عملی اور امریکی عوام کی رائے کے حوالے سے لیون پنیٹا نے کہا، ’ہم رائے عامہ کے جائزوں کی روشنی میں جنگیں نہیں لڑ سکتے۔ ہمیں اپنی جنگی کارروائیوں کو اس پالیسی کی روشنی میں تکمیل تک پہنچانا ہو گا، جو ہماری نظر میں ہمارے اہداف کے حصول کے لیے بہترین حکمت عملی ہو۔‘  امریکی وزیر دفاع نے کہا کہ افغانستان میں امریکی جنگی مشن کا مقصد یہ ہے کہ امریکی سرزمین اور مفادات کی حفاظت اس طرح کی جائے کہ ہندوکش کی اس ریاست میں القاعدہ اور طالبان کو دوبارہ کبھی کوئی محفوظ ٹھکانے میسر نہ آ سکیں۔  لیون پنیٹا کے افغانستان میں واشنگٹن کی عسکری حکمت عملی سے متعلق اس تفصیلی بیان کی وجہ امریکا میں افغان جنگ سے متعلق حال ہی میں سامنے آنے والے مختلف عوامی جائزوں کے نتائج بنے۔ ان میں سے تازہ ترین عوامی سروے اخبار نیو یارک ٹائمز اور امریکی نشریاتی ادارے CBS نیوز کی طرف سے کرایا گیا تھا۔,امریکی وزیر دفاع لیون پنیٹا نے کہا ہے کہ واشنگٹن کو افغانستان میں اپنی عسکری حکمت عملی لازمی طور پر جاری رکھنا ہو گی اور اس پالیسی کا تعین رائے عامہ کے جائزوں کی روشنی میں نہیں کیا جا سکتا۔
"یونان سے شامی اور عراقی مہاجرین کے ایک گروپ کی کل مورخہ 12 نومبرکو پرتگال روانگی یورپ کو درپیش مہاجرین کے بحران کے تناظر میں تارکینِ وطن کی یورپین بلاک میں منتقلی کے منصوبے کی ایک کڑی ہے۔ خبر رساں ادارے اے ایف پی کے مطابق پرتگال منتقل کیے جانے والے جو تارکینِ وطن پرتگال کے سفارت خانے میں معلوماتی کاؤنٹر پر ابتدائی ہدایات لینے جمع ہوئے تھے اُن میں ایک بزرگ خاتون کا سفارتی عملے سے استفسار تھا کہ وہاں پہنچنے پر اُن کی دیکھ بھال کون کرے گا۔  اسی طرح ایک نوجوان مہاجر یہ پوچھنا چاہتا تھا کہ وہ اپنے ساتھ سگریٹ کے کتنے ڈبے لے جا سکتا ہے۔ مہاجرین کو ثقافتی اور سماجی حوالے سے معلومات فراہم کرنے میں یورپی سفارت خانوں کی معاونت کرنے والے ایک افسر کا کہنا تھا کہ وہ منتقل ہونے والے تارکینِ وطن کو ان کے سوالات کے جوابات فراہم کرتے ہیں اور اُن کی رہنمائی کرتے ہیں۔  دمشق سے تعلق رکھنے والے ایک چھبیس سالہ نوجوان اُسامہ جَسم کے مطابق یونان سے کسی دوسرے یورپی ملک منتقلی کی فہرست میں پرتگال اُس کا پانچواں انتخاب تھا کیونکہ اُس کے والدین، چار بھائی اور تین بہنیں جرمنی میں ہیں۔ پرتگال کی حکومت نے فرانس, ہالینڈ اور فِن لینڈ کے ممالک کے ساتھ یونان سے دیگر یورپی بلاک کے ممالک میں منتقل کیے جانے والے قریب 5،400 تارکین وطن میں سے اب تک 3،500 سے زائد مہاجرین کو قبول کیا ہے۔",یونان میں پرتگال کے سفارت خانے میں قریب درجن بھر شامی اور عراقی تارکینِ وطن پرتگال منتقلی سے پہلے ابتدائی معلومات کے لیے جمع ہیں۔ یہ منتقلی یونان کی مدد کرنے کے لیے یورپی یونین کے منصوبے کا حصہ ہے۔
مولانا فضل الرحمان کو معتدل مذہبی سیاستدان تصور کیا جاتا ہے اور ان کے قریبی ساتھی بھی اس بات پر یقین رکھتے ہیں کہ وہ کبھی بغیر سوچے سمجھے کسی بند گلی میں قدم نہیں رکھتے ہیں۔ ان کا کہنا ہے کہ وہ اب بھی متحدہ اپوزیشن کے کردار سے خوش اور حکومت کے رویے سے بیزار ہیں۔ مولانا فضل الرحمان کے رویے میں بظاہر تبدیلی کو سمجھنے کے لیے ہم نے جے یو آئی کے کچھ مرکزی رہنماؤں سے بات کی جو اہم فیصلوں کی مشاورت میں شامل ہوتے ہیں۔ انھوں نے کچھ ایسے عوامل پر بات کی جن سے اپوزیشن خاص کر جے یو آئی حکومتی رویے سے نالاں ہے۔  جے یو آئی کے سیکریٹری جنرل سینیٹر مولانا عبدالغفور حیدری نے بی بی سی کو بتایا کہ حکومت کی غیر سنجیدگی سے معاملات اس نہج پر پہنچے ہیں۔ ان کا کہنا ہے کہ ’یہ مطالبات ایک سال سے ہیں اور اب ہم نتائج کے حصول تک تحریک چلانا چاہتے ہیں۔‘  مذاکرات میں ناکامی کی وجوہات بیان کرتے ہوئے جے یو آئی کے مرکزی رہنما ڈاکٹر قاری عتیق الرحمان نے بی بی سی کو بتایا کہ حکومت پرویز خٹک جیسے غیر سنجیدہ لوگ بھیج دیتی ہے لیکن ہماری سنجیدگی کا عالم دیکھیے کہ ہم ان کا بھی استقبال کرتے ہیں۔  گجرات کے چوہدری مولانا سے اس بات پر خوش بھی ہیں کہ انھوں نے اپوزیشن کی دو بڑی جماعتوں مسلم لیگ ن اور پاکستان پیپلز پارٹی سے سٹیرنگ چھین کر عملی طور پر خود اپوزیشن لیڈر کا منصب سنبھا لیا ہے۔    ان مطالبات کی فہرست میں وزیر اعظم عمران خان کا استعفیٰ سرِ فہرست ہے۔ ان کا کہنا ہے کہ مولانا فضل الرحمان متحدہ اپوزیشن کے علامتی کردار سے بھی خوش ہیں۔  مولانا عبدالغفور حیدری کا کہنا ہے کہ اپوزیشن کی اپنی مجبوریاں ضرور ہیں لیکن پھر بھی وہ کسی نہ کسی صورت ہمارے ساتھ ہیں۔ ’ہمارے اس احتجاج میں تمام طبقات ہمارے ساتھ ہیں۔‘ ان کا کہنا ہے کہ ہمارے سٹیج پر اپوزیشن رہنماؤں کے علاوہ، تاجر، وکیل اور علما نے بھی خطاب کیا۔  جے یو آئی کے رہنماؤں کا کہنا ہے کہ ان کی جماعت نے وزیر اعظم کے استعفے اور نئے انتخابات کے مطالبات کو تسلیم نہ کرنے کی صورت میں پلان بی اور سی پہلے سے ہی بنا رکھا ہے۔  اپنے طویل مدتی پلان پر بات کرتے ہوئے ان کا کہنا ہے کہ ’بند گلی میں ہم نہیں بلکہ حکمرانوں کو بند گلی میں لے جائیں گے۔‘ جے یو آئی کے رہنماؤں کو یہ خدشہ ہے کہ اس پلان کے دوران حکومت اہم رہنماؤں کو گرفتار یا نظر بند کرسکتی ہے۔ ان کے خیال میں ایسی صورت میں پلان بی اور سی میں مزید تیزی آئے گی اور اپوزیشن اور دیگر کچھ سیاسی قوتوں کا رد عمل ایسا ہو گا جسے روکنا حکومت کے بس سے باہر ہو جائے گا۔,مولانا فضل الرحمان کو معتدل مذہبی سیاستدان تصور کیا جاتا ہے اور ان کے قریبی ساتھی بھی اس بات پر یقین رکھتے ہیں کہ وہ کبھی بغیر سوچے سمجھے کسی بند گلی میں قدم نہیں رکھتے۔ وہ اپوزیشن سے خوش اور حکومت سے نالاں ہیں۔ جے یو آئی کے رہنماؤں کا کہنا ہے کہ وہ حکومت کو بند گلی میں لے جائیں گے۔
 آپائیروس تنظیم آج کل شہر وُوپرتال کے اسکول کے ساتھ کام کر رہی ہے۔ یہاں کے ایک کمرے میں متعدد طلبہ تنہا، جوڑیوں میں یا چھوٹے چھوٹے گروپوں میں بیٹھے ہیں۔ ان سے کے ہاتھوں میں قلم ہیں اور وہ سر جھکائے سامنے رکھے ہوئے پرچوں پر کچھ لکھنے میں مصروف ہیں۔ یہ کمرہ روشن ہے، اس میں ملائم سا ایک قالین بچھا ہوا ہے اور کونوں میں پھول پودے رکھے ہوئے ہیں۔ یعنی اس کمرے کی تزئیں و آرائش مثالی کلاس روم کی طرح کی گئی ہے۔ لیکن یہ کوئی مثالی اسکول نہیں ہے کیونکہ یہاں بیٹھے ہوئے تمام طلبہ وہ ہیں، جو اسکول سے بھاگتے ہیں، یعنی پڑھائی کے اوقات میں دیگر سرگرمیاں جاری رکھتے ہیں۔ کئی سو گھنٹوں کلاس روم سے غیر حاضر رہنے کی وجہ سے ان پر اسکول میں داخلے پر بھی پابندی عائد کر دی جاتی ہے۔,جرمنی میں آپائیروس ’ Apeiros ‘ نامی تنظیم نے ایسے بچوں کے لیے ایک پیش رفت شروع کی ہے، جو گھر سے تو اسکول جانے کے لیے نکلتے ہیں، لیکن اسکول پہنچتے نہیں ہیں اور اس دوران وہ اپنی دیگر سرگرمیاں جاری رکھتے ہیں۔
امریکی صدر ڈونلڈ ٹرمپ کے اپنے عہدے کا حلف اٹھانے کے تناظر میں اسپین کے ایک اخبار ’ایل پائیس‘ کو دیے ایک گھنٹے کے طویل انٹرویو میں پاپائے اعظم نے پناہ کے لیے یورپی ممالک کا رخ کرنے والے تارکین وطن کو داخلے سے روکنے کے لیے سرحدوں پر دیواریں کھڑی کرنے اور خار دار تاریں لگانے کی سوچ کی  مذمت کی۔ پوپ کا کہنا تھا کہ بحران یقیناﹰ پریشانیوں اور خدشات کو جنم دیتے ہیں تاہم اُن کے نزدیک یورپی مفہوم میں عوامیت پسندی کی مثال سن 1933 کا جرمنی ہے۔ پوپ نے مزید کہا، ’’یہ وہ وقت تھا جب جرمنی کو ایک ایسے لیڈر کی تلاش تھی جو اُسے اُس کی شناخت واپس دلا سکے۔ تب اڈولف ہٹلر نامی ایک چھوٹے قد کے شخص نے کہا کہ وہ ایسا کر سکتا ہے۔‘‘  پوپ فرانسس نے اسپین کے اخبار کو انٹرویو میں کہا کہ ہٹلر چور راستے سے نہیں آیا تھا۔ پوپ کا کہنا تھا، ’’ہٹلر کو  عوام نے منتخب کیا تھا اور پھر اُسی نے اپنی قوم کو تباہ کر دیا۔‘‘ کیتھولک مسیحیوں کے روحانی پیشوا کے مطابق اُس وقت جرمن بھی دیواریں کھڑی کر کے اور باڑیں لگا کر خود کو باہر سے آنے والوں سے محفوظ رکھنا چاہتے تھے تاکہ اُن کی شناخت قائم رہ سکے۔  پوپ کا کہنا تھا کہ اس تناظر میں جرمنی کی مثال  دینا اس لیے موزوں ہے کیونکہ ہٹلر نے جرمن عوام کی شناخت کو بگاڑ دیا تھا اور اس سے جو نتائج نکلے اُن سے سب آگاہ ہیں۔  پاپائے اعظم نے تاہم امریکی صدر ڈونلڈ ٹرمپ سے متعلق سوال پر جواب میں کہا کہ فی الحال ٹرمپ کے بارے میں کوئی بھی رائے قائم کرنا قبل از وقت ہو گا۔,کیتھولک کلیسا کے روحانی پیشوا پوپ فرانسس نے عوامیت پسندی کے خلاف خبر دار کرتے ہوئے کہا ہے کہ اس کا نتیجہ ہٹلر کی طرح کے نام نہاد ’’نجات دہندگان‘‘ کے انتخاب کی صورت میں نکل سکتا ہے۔
 دنیا کی معروف اورطاقتور ترین خواتین کی Forbes ranking list یعنی عالمی درجہ بندی کی فہرست کی اشاعت کے ذریعے چند سالوں سے مقبول ترین عورتوں کے ناموں اوران کے کارناموں کو دنیا بھر میں جانا جانے لگا ہے۔ اس وقت خواتین کی Forbes ranking list میں سب سے اوپر نام جرمن چانسلر انگیلا میرکل کا ہے۔ وفاقی جرمن چانسلرانگیلا میرکل نے چوتھی بار Forbes میگزین کی رینکنگ لسٹ پر اپنی نمبرون پوزیشن برقراررکھنے میں کامیابی حاصل کر لی ہے۔ جبکہ امریکہ کی خاتون اول میشل اوباما اورامریکی وزیر خارجہ ہلیری کلنٹن کے نام سن دو ہزار نو کی Forbes ranking list پرٹاپ تھرٹی یعنی شروع کے تیس ناموں میں بھی شامل نہیں ہو سکے۔ اس سال اس فہرست میں سب سے زیادہ نام بزنس ویمن کے ہیں، جن میں سے اکثریت کا تعلق امریکہ ہی سے ہے۔ انگیلا میرکل کی پہلی پوزیشن کے بعد اس لسٹ پر دوسرا نام ہے شیلا بئیرکا جو فیڈرل ڈیپوزٹ انشورنس کارپوریشن FDIC کی چیئرپرسن ہیں۔ یہ ادارہ امریکی بینکوں کو انشور کرتا ہے۔ سال رواں کی خواتین کی Forbes ranking list پرتیسرا نام ہے اندرا نوئی کا۔ یہ Pepsi کمپنی کی چیف ایگزیکٹیو ہیں۔ ,متواتر چوتھی بارخواتین کی فوربز رینکنگ لسٹ پرپہلے نمبرپرجرمن چانسلر انگیلا میرکل ہیں۔ انگیلا میرکل کو فہرست میں پہلے نمبر پر رکھنے کی وجہ جرمن معیشت کو عالمی مالیاتی بحران سے جلد باہر نکالنے میں ان کا کردار ہے۔
پاکستانی حکام نے اعلان کيا ہے کہ ملک سے ٹڈيوں کا مکمل صفايا کر ديا گيا ہے۔ چند ماہ قبل ملک کےکئی حصوں ميں فصلوں پر ٹڈی دل کے حملوں کے تناظر ميں قومی سطح پر ہنگامی حالت نافذ کر دی گئی تھی۔ ٹڈی دل کے حملوں کو روکنے کے ليے متحرک ادارے'نيشنل لوکسٹ کنٹرول سينٹر‘ کے سربراہ ليفٹيننٹ جنرل معظم عجاز نے جمعہ نو اکتوبر کو بتايا، ''خدا کی رحمت اور ہم سب کی کاوشوں کے سبب آج ہم يہ کہہ سکتے ہيں کہ پاکستان ميں اس وقت ايک بھی ٹڈی نہيں ہے۔‘‘ گو کہ حکومت نے ٹڈيوں کا مکمل صفايا کر دينے کا دعوی کيا ہے مگر حکام کو کہنا ہے کہ مستقبل ميں دوبارہ اسی طرز کے کسی حملے کو خارج از امکان قرار نہيں ديا جا سکتا۔ تاہم اس پر پاکستان ڈيزاسٹر مينجمنٹ اتھارٹی کے سربراہ محمد افضل کا کہنا تھا، ''دوبارہ حملہ ہو سکتا ہے مگر اب ہم اپنے تجربے کے ساتھ تيار ہيں۔‘‘,کئی ماہ تک ٹڈی دل کے حملوں سے تنگ رہنے کے بعد پاکستانی حکام نے اس مسئلے پر قابو پا ليا ہے۔ حکام نے ٹڈيوں کو ختم کرنے کا دعوی کيا ہے مگر ساتھ ہی يہ بھی کہا ہے کہ مستقبل ميں ايران سے ٹڈياں دوبارہ پاکستان کا رخ کر سکتی ہيں۔
شاہ بلال نورانی کے مزار پر ہونے والے خودکش حملے میں جاں بحق ہونے والوں میں اب تک اکثریت کراچی کے رہائشیوں کی ہے جو سینکٹروں کی تعداد میں مزار پر حاضری کے لیے گئے تھے۔ وہاں جانے والے کافی لوگ ابھی تک لاپتہ ہیں اور ان کے پیارے انہیں اسپتالوں میں تلاش کرتے پھر رہے ہیں۔ دوسری جانب سکیورٹی فورسز اس پہلو پر تحقیقات کررہی ہیں کہ مزار پر ہونے والے اس حملے میں داعش، طالبان اور لشکر جھنگوی جیسے گروپ بھی ملوث ہوسکتے ہیں۔ سکیورٹی ماہرین کے مطابق  لشکر جھنگوی اور دیگر تنظیموں کے گٹھ جوڑ کے بعد نہ صرف بلوچستان میں دہشتگردوں کے حملے بڑھ رہے ہیں بلکہ اب دیگر صوبوں میں بھی دہشتگرد کارروائیوں کی منصوبہ بندی اور سہولت کاری  بلوچستان سے کی جارہی ہے خصوصاﹰ سندھ میں ہونے والے کئی خودکش حملوں کی نہ صرف منصوبہ بندی بلوچستان میں کی گئی بلکہ خودکش حملہ آور بھی یہیں سے بھیجے گئے۔,بلوچستان کے دور افتادہ ضلع خضدار میں پہاڑی سلسلے میں ہفتے کی شام ہونے والے خودکش حملے میں ہلاکتوں کی تعداد پچاس سے تجاوز کرچکی ہے جبکہ سو سے زائد افراد بلوچستان اور کراچی کے مختلف اسپتالوں میں زیر علاج ہیں۔
عسکری گروہ حقانی گروپ کے سربراہ سراج الدین حقانی نے ہفتے کے روز خبر رساں ادارے روئٹرز سے بات کرتے ہوئے کہا کہ وہ کابل حکومت اور امریکہ کے زیر اہتمام امن مذاکرات میں حصہ لینے کے لیے تیار ہیں تاہم وہ ایسا اسی وقت کریں گے جب طالبان بھی ان مذاکرات میں شرکت کی حامی بھریں۔ سراج الدین حقانی نے روئٹرز کو یہ انٹرویو ایک نامعلوم مقام سے بذریعہ ٹیلی فون دیا۔ پاکستان میں شمالی وزیرستان کے علاقے میں موجود حقانی گروپ کو امریکہ اور نیٹو افغانستان میں دہشت گردی کا سب سے بڑا سبب قرار دیتے ہیں۔ امریکہ پاکستانی حکومت پر دباؤ ڈالتا رہا ہے کہ وہ حقانی گروپ کے خلاف فوجی کارروائی کرے تاہم پاکستانی حکومت نے مبینہ طور پر اب تک ایسا کرنے سے اجتناب کیا ہے۔ سراج الدین حقانی کا کہنا ہے کہ امریکہ اور افغان حکومت کی جانب سے ان کو اہم عہدوں کی پیشکش ہوئی مگر انہوں نے یہ پیشکش قبول کرنے سے انکار کردیا۔ عسکری امور کے ماہرین، بالخصوص طالبان کے حوالے سے تجزیہ کرنے والے ماہرین کے مطابق حقانی گروپ طالبان کے رہنما ملا عمر کی کمانڈ میں ہی آتا ہے تاہم ان کا یہ بھی کہنا ہے کہ حقانی گروپ آزادانہ طور پر بھی کارروائیاں کرتا ہے۔ امریکی حکومت کی طرف سے حقانی کے سر کی قیمت پانچ ملین ڈالر رکھی گئی ہے۔ پاکستانی مبصر اعجاز حیدر کا کہنا ہے کہ مذاکرات میں مشروط شرکت کی بات کرنا حقانی گروپ کی پالیسی میں تبدیلی کا عندیہ دیتا ہے۔ اعجاز حیدر کا کہنا تھا، ’’سراج الدین حقانی کا بیان امریکہ کے لیے ایک اشارہ ہے کہ اگر امریکہ طالبان کے ساتھ مذاکرات میں سنجیدہ ہے تو وہ بھی اس میں حصہ لینے کے لیے تیار ہیں۔‘‘,امریکہ کو انتہائی مطلوب عسکریت پسند رہنما اور حقانی گروپ کے سربراہ سراج الدین حقانی کا کہنا ہے کہ وہ مشروط طور پر افغان امن مذاکرات میں شرکت کے لیے تیار ہیں۔
فوکوشیما ایٹمی بجلی گھر کے مجموعی طور پر چار ری ایکٹر متاثر ہوئے تھے تاہم یہ ورکرز ری ایکٹر نمبر ایک میں داخل ہوئے تاکہ وہاں تابکاری کی سطح کا اندازہ لگا سکیں۔ بتایا گیا ہے کہ ان کارکنوں نے گیس ماسک اور حفاظتی لباس پہنے ہوئے تھے اور اُنہوں نے اپنی کمر پر آکسیجن کی ٹینکیاں باندھ رکھی تھیں۔ اِس جوہری پلانٹ کا انتظام چلانے والی ٹوکیو الیکٹرک پاور کمپنی ٹیپکو کے ایک ترجمان ساتوشی واتانابے نے کہا: ’’دھماکے کے بعد سے ہمارے پلانٹ ورکرز ری ایکٹر کی اِس عمارت میں پہلی مرتبہ داخل ہوئے ہیں۔‘‘ پروگرام کے مطابق ٹیپکو جمعرات کو مجموعی طور پر کم از کم بارہ کارکنوں کو عمارت کے اندر بھیجنے کا پروگرام بنا رہی ہے تاکہ وہ وہاں ہوا کی آمد و رفت کا وہ نظام نصب کر سکیں، جس کا مقصد ری ایکٹر کے اندر کی ہوا میں تابکاری کی سطح میں کمی کرنا ہے۔ واتانابے نے کہا:’’ہم چھوٹے چھوٹے گروپوں کو زیادہ سے زیادہ دَس منٹ کے لیے اندر بھیج رہے ہیں تاکہ اُنہیں جس تابکاری کا سامنا کرنا پڑے، وہ محدود ہو‘‘۔ جمعرات کو ہی اِس نظام کی تنصیب کا کام مکمل ہونے کی توقع کی جا رہی ہے۔ اس سے پہلے تک اس ری ایکٹر کی عمارت میں داخلے کو انسانی صحت کے لیے حد سے زیادہ خطرناک تصور کیا جا رہا تھا۔ اِس کے بعد ٹیپکو اِس ری ایکٹر کے باہر اِسے ٹھنڈا کرنے کے ایک نئے نظام کی تعمیر شروع کرے گی، جس میں پانی کے پائپوں کو باہر نصب اُن آلات کے ساتھ جوڑ دیا جائے گا، جو حرارت کی تبدیلی کو کنٹرول کرتےہیں۔,جاپانی حکام نے بتایا ہے کہ گیارہ مارچ کے زلزلے اور سونامی کے بعد فوکوشیما کے متاثرہ جوہری پاور پلانٹ کے جس ری ایکٹر میں دھماکہ ہوا تھا، جمعرات پانچ اپریل کو دو ورکرز پہلی مرتبہ واپس اُس ری ایکٹر کی عمارت کے اندر گئے ہیں۔
کابل میں صدارتی محل کے نزدیک واقع وزارت دفاع کی اس عمارت کے اندر ہونے والے اس حملے میں دو افغان فوجی ہلاک جبکہ سات شدید زخمی ہو گئے ہیں۔ وزارت دفاع کے ایک ترجمان کے مطابق خود کُش حملہ آور فوجی وردی میں ملبوس تھا اور اس کے پاس ڈیفنس ملٹری پاس بھی تھا۔ ترجمان کے مطابق حملہ آور نے بارودی مواد سے بھری ایک خودکش جیکٹ پہن رکھی تھی اور اس سے پہلے کہ وہ خود کو اڑاتا، اُسے ہلاک کر دیا گیا تھا۔ طالبان نے اس حملے کی ذمہ داری قبول کرتے ہوئے کہا ہے کہ حملہ آوروں کا ہدف فرانسیسی وزیر دفاع Gerard Longuet تھے، جو ان دنوں افغانستان کے دورے پر ہیں۔ فرانسیسی ملٹری کے ایک ترجمان ان خبروں کی تردید کرتے ہوئے کہا ہے کہ وزیر دفاع حملے کے وقت عمارت میں موجود نہیں تھے۔ دوسری جانب مرکزی افغانستان کے صوبے غزنی میں آج پیر کو سڑک کے کنارے نصب ایک بم کے دھماکے میں چھ پولیس اہلکار ہلاک ہو گئے۔ مقامی پولیس چیف نے اس واقعے کی تصدیق کرتے ہوئے کہ ہلاک ہونے والے پولیس اہلکار ڈسٹرکٹ خوگیانی سے غزنی کے پولیس ہیڈ کواٹر کی طرف آ رہے تھے کہ سڑک کے کنارے نصب ایک بم کے پھٹنے سے ہلاک ہو گئے۔ دوسری جانب آج صوبہ پروان میں ایک مبینہ دہشت گرد کی گرفتاری کے خلاف احتجاجی مظاہرے کے دوران افغان سکیورٹی اہلکاروں کی فائرنگ سے تین افراد ہلاک اور 25 زخمی ہو گئے۔ مظاہرے میں تین ہزار افراد شریک تھے۔ افغان اور نیٹو فورسز نے دہشت گردی کے الزام میں تین افغان شہریوں کو گرفتار کیا تھا، جن میں سے دو کو اتوار کے روز رہا کر دیا گیا تھا۔,آج کابل میں افغان وزارت دفاع کی عمارت کو نشانہ بنایا گیا ہے۔ طالبان کے مطابق اِس حملے کا نشانہ افغانستان کے دورے پر آئے ہوئے فرانسیسی وزیر دفاع تھے۔ صوبہ غزنی میں سڑک کنارے نصب ایک بم پھٹنے سے چھ افغان فوجی ہلاک ہو گئے۔
 موجودہ وزیراعظم اور فوج کے سابق سربراہ پرایت چن اوچا نے کھلے عام جوتشیوں سے مشاورت کرنے کو تسلیم کیا ہے۔ اُن کے مطابق قسمت کا حال بتانے والوں سے مستقبل بارے رائے یا ہدایت لینے میں کوئی نقصان نہیں ہے۔ وزارت عظمیٰ کا منصب سنبھالنے کے بعد جب بھی وہ کسی پریشانی یا بخار یا کسی درد میں مبتلا ہوتے ہیں تو ان کا کہنا ہوتا ہے کہ یہ خراب صورت حال اُن کے مخالفین کی جانب سے جادو ٹونے کا نتیجہ ہے۔ چن اوچا اِس کا تدارک کسی جوتشی سے دم کیا ہوا مقدس پانی پی کر کیا کرتے ہیں۔  تھائی معاشرے میں کسی جوتشی یا جادو ٹونے کے ماہر کے پاس جانا ایک عام رویہ ہے۔ کئی لوگ ایسے جوتشیوں کی مخالفت میں پیش پیش بھی ہیں۔ ایک اداکارہ سارُونرت ویسوتھنیڈا تھائی اسٹیج کی معروف اداکارہ ہیں اور وہ لیڈیا کے نام سے جانی پہچانی جاتی ہیں۔ اُن کو اپنے کیریئر کے آغاز میں اُس وقت سخت جھٹکا لگا تھا جب معروف لوگوں کے پسندیدہ جوتشی تھاناڈول نے اعلان کیا تھا کہ وہ بغیر شادی کے حاملہ ہیں۔ بعد میں یہ اعلان طبی رپورٹوں سے غلط ثابت ہوا تھا۔ طبی رپورٹوں کے تناظر میں جوتشی نے اپنا بیان بدلنے سے یہ کہہ کر انکار کر دیا کہ جو کچھ ستاروں پر لکھا ہے، اُسے وہ تبدیل نہیں کر سکتے۔ ایسی غلط باتوں سے متاثر کئی لوگ ہیں جو ایسے جوتشیوں کے خلاف برملا اظہار کرنے سے گریز نہیں کرتے۔,تھائی لینڈ کے معاشرے میں قسمت کا حال بتانے والے خاصے مقبول اور معروف ہیں۔ اِن کے اڈوں تک جانے والوں میں نامی گرامی سیاستدانوں کے علاوہ اداکار اور کاروبار سے منسلک افراد بھی شامل ہیں۔
پاکستان کے صوبہ بلوچستان کے دارالحکومت کوئٹہ سے متصل ضلع مستونگ میں دس سال قبل محبت کی شادی کرنے والے جوڑے کو قتل کر دیا گیا جو سندھ کے ضلع شہید بے نظیر آباد سے جان بچا کر مستونگ میں منتقل ہو گئے تھے۔  مستونگ میں پولیس حکام کے مطابق اب تک کی تحقیقات کے حوالے سے یہ بات سامنے آئی ہے کہ دونوں کو ’غیرت کے نام پر قتل‘ کیا گیا ہے۔ پولیس نے مزید بتایا کہ جوڑے نے اپنی جان کو لاحق خطرے کے باعث سندھ میں اپنا آبائی علاقہ چھوڑ دیا تھا اور گذشتہ کئی سالوں سے مستونگ میں رہائش پذیر تھے۔ سٹی پولیس اسٹیشن مستونگ کے ایس ایچ او محمد یونس نے بی بی سی کو بتایا کہ خاتون اور مرد دونوں کا تعلق سندھ کے ضلع شہید بے نظیر آباد سے تھا۔ ان کا کہنا تھا کہ ان دونوں نے دس سال قبل پسند کی شادی کی تھی جس کے باعث ان کو اپنا آبائی علاقہ چھوڑنا پڑا تھا۔ ایس ایچ او کا کہنا تھا کہ مستونگ سے قبل وہ کس علاقے میں رہائش پذیر تھے وہ اس وقت یہ نہیں بتا سکتے لیکن ان کے ہمسایوں سے حاصل کی جانے والی معلومات کے مطابق جس گھر میں ان کو قتل کیا گیا وہ اس میں گذشتہ چار سال سے رہائش پزیر تھے۔ ایس ایچ او محمد یونس نے بتایا کہ نامعلوم افراد سنیچر کی شب ان کے گھر میں داخل ہوئے تھے۔ ان کا کہنا تھا کہ میاں اور بیوی کو گولی نہیں ماری گئی بلکہ تیز دھار آلے سے ان کا گلا کاٹ دیا گیا تھا۔ انھوں نے کہا کہ اس واقعے کے بعد قتل ہونے والے مرد کے رشتہ داروں کو اطلاع دے دی گئی جو کہ سندھ سے لاشوں اور بچوں کو لینے کے لیے مستونگ پہنچ گئے ہیں۔ پاکستان میں غیرت کے نام پر قتل کی حوصلہ شکنی کے لیے سخت قوانین بنانے کا مطالبہ کئی برسوں سے کیا جا رہا ہے فون پر رابطہ کرنے پر ایس ایس پی مستونگ پولیس نور محمد بڑیچ نے بی بی سی کو بتایا کہ دونوں نے بے نظیر آباد میں پسند کی شادی کی تھی۔ ایس ایس پی کے مطابق اب تک کی تحقیقات کے حوالے سے یہ بات سامنے آئی ہے کہ دونوں کو غیرت کے نام پر قتل کیا گیا ہے۔ بلوچستان میں غیرت کے نام پر قتل کے واقعات کا نہ تھمنے والا سلسلہ جاری اگرچہ مستونگ میں مارے جانے والے میاں بیوی کا تعلق سندھ سے تھا لیکن بلوچستان کے بھی مختلف علاقوں میں غیرت کے نام پر قتل کیے جاتے ہیں ۔ عورت فاﺅنڈیشن کی جانب سے سنہ 2021 میں خواتین پر تشدد سے متعلق رپورٹ میں کہا گیا ہے بلوچستان میں گذشتہ سال کے دوران تشدد کے 129واقعات رپورٹ ہوئے۔ رپورٹ کے مطابق ان واقعات میں 57 خواتین اور 21 مرد قتل ہوئے جس میں سے 28 خواتین اور 21 مرد غیرت کے نام پر قتل کیے گئے۔,پاکستان کے صوبہ بلوچستان کے دارالحکومت کوئٹہ سے متصل ضلع مستونگ میں دس سال قبل محبت کی شادی کرنے والے جوڑے کو ’غیرت‘ کے نام پر قتل کر دیا گیا جو سندھ کے ضلع شہید بے نظیر آباد سے جان بچا کر مستونگ میں منتقل ہو گئے تھے۔
"پاکستان کے صوبہ پنجاب کے دارالحکومت لاہور میں ہائی کورٹ نے سابق وزیرِ خزانہ اسحاق ڈار کی رہائش گاہ کو غریب افراد کے لیے سرکاری پناہ گاہ میں تبدیل کرنے کے اقدام کے خلاف حکمِ امتناع جاری کر دیا ہے۔  نامہ نگار عمر دراز ننگیانہ کے مطابق عدالتِ عالیہ نے یہ حکم اسحاق ڈار کی اہلیہ تبسم اسحاق کی اس درخواست پر دیا ہے جس میں کہا گیا تھا کہ پنجاب حکومت کی جانب سے اس مکان کو پناہ گاہ میں تبدیل کرنے کا عمل عدالتی حکم کی خلاف ورزی اور غیرقانونی ہے اور عدالت حکومت کو ایسا کرنے سے روکے۔ لاہور ہائیکورٹ کے جسٹس شاہد حسن بلال نے پیر کو اس درخواست کی سماعت کی اور اسے باقاعدہ سماعت کے لیے منظور کرتے ہوئے پنجاب کی صوبائی حکومت سے اس معاملے پر دس دن میں جواب طلب کر لیا ہے۔ عدالت نے صوبائی حکومت کو اگلی سماعت تک اسحاق ڈار کی رہائش گاہ کو پناہ گاہ میں تبدیل کرنے سے بھی روک دیا ہے۔ مقامی انتظامیہ نے گذشتہ ہفتے اس مکان میں ضروری سامان منتقل کرنے کے بعد اسے پناہ گاہ میں تبدیل کرنے کا فیصلہ کیا تھا۔  حکومتِ پنجابکا موقف تھا کہ گھر کی نیلامی پر حکمِ امتناعی حکومت کو اسے کسی اور مقصد کے لیے استعمال سے نہیں روکتا۔  اس سے قبل حکومتِ پنجاب نے احتساب عدالت کے فیصلے کی روشنی میں اسحاق ڈار کی اس جائیداد کو نیلام کرنے کی کوشش کی تھی جس کے خلاف تبسم اسحاق ڈار نے اسلام آباد ہائی کورٹ سے حکمِ امتناعی حاصل کر لیا تھا۔ جہاں کچھ صارفین نے سابق وزیرِ خزانہ کی رہائش گاہ کو پناہ گاہ میں تبدیل کرنے کے اقدام کو سراہا، تو وہیں چند لوگوں نے اس حوالے سے حکومت پر تنقید بھی کی۔  ایک اور ٹوئٹر صارف فاطمہ مشتاق نے بھی اس گھر کی تصاویر پوسٹ کرتے ہوئے لکھا کہ انھیں پاکستان کے وزیرِ اعظم عمران خان پر فخر ہے تاہم جنید عاشق نے وزیرِاعظم عمران خان کو مخاطب کرتے ہوئے لکھا کہ ’اس قدر مہنگے گھروں کو فروخت کر کے عوام کی خدمت کریں نہ کہ پناہ گاہ بنا دیں۔"" بنتِ کشمیر نامی صارف نے عدالتی فیصلے کی خبر شیئر کرتے ہوئے لکھا کہ ’انتقامی کارروائیاں کرنے والوں کو زور کا جھٹکا۔‘ جبکہ احسان اللہ نامی ایک صارف نے لکھا کہ ""اسحاق ڈار کی کرپشن میں شک نہیں تاہم ان کی رہائش گاہ کو پناہ گاہ میں تبدیل کرنا بھی قابلِ مذمت ہے۔‘ اس سے قبل حکومت کی طرف سے ان کی رہائش گاہ کو پناہ گاہ میں تبدیل کرنے کے اقدام کے بعد اسحاق ڈار نے بھی ٹوئٹر پر ایک ویڈیو پیغام جاری کیا تھا جس میں انہوں نے اس فیصلے کی عدالت لے جانے کا عندیہ دیا تھا۔  ان کا کہنا تھا کہ حکومت کا اقدام اسلام آباد ہائی کورٹ کی خلاف ورزی تھا اور توہینِ عدالت کے زمرے میں آتا تھا کیونکہ عدالت نے گذشتہ ماہ اس معاملے پر حکمِ امتناع جاری کر رکھا تھا۔ ",لاہور ہائیکورٹ نے سابق وزیرِ خزانہ اسحاق ڈار کی رہائش گاہ کو سرکاری پناہ گاہ میں تبدیل کرنے کے اقدام پر حکمِ امتناع جاری کرتے ہوئے حکومت سے دس دن میں جواب طلب کر لیا۔
جاپان میں 11 مارچ کے زلزلے اور سونامی کی وجہ سے شدید متاثر ہونے والے فوکوشیما ڈائچی جوہری پاور پلانٹ کو درپیش بحران کے باعث دنیا بھر میں جوہری توانائی کے حوالے سے تحفظات کا اظہار کیا جارہا ہے، تاہم بین الاقوامی ایٹمی توانائی ایجنسی (IAEA) کے سابق سربراہ محمد البرادعی کے خیال میں جوہری توانائی آج بھی قابل اعتماد ہے۔  اتوار 17 اپریل کو شروع ہونے والے دبئی گلوبل انرجی فورم کی افتتاحی تقریب سے خطاب کرتے ہوئے مصر سے تعلق رکھنے والے محمد البرادعی کا کہنا تھا: ’’آج، قابل اعتماد بجلی کے حصول کے لیے جوہری توانائی زمین سے حاصل کیے جانے والے تیل کا واحد نعم البدل ہے۔‘‘ فوکوشیما کی صورتحال جوہری توانائی کے لیے ایک جھٹکا ضرور ہے مگر توانائی کے اس ذریعے پر اعتماد وقت کے ساتھ ساتھ دوبارہ بحال ہوجائے گا: البرادعی گزشتہ برس نومبر میں IAEA کی سربراہی سے دستبردار ہونے والے محمد البرادعی نے تاہم اس بات کا اقرار کیا کہ فوکوشیما جوہری پاورپلانٹ کو درپیش صورتحال کی وجہ سے توانائی کے حصول کے اس اہم ذریعے پر اعتماد کو ٹھیس ضرور پہنچی ہے۔ انہوں نے فورم میں شریک حاضرین سے خطاب میں کہا کہ فوکوشیما کی صورتحال جوہری توانائی کے لیے ایک جھٹکا ضرور ہے، تاہم انہوں نے یہ امید بھی ظاہر کی کہ توانائی کے اس ذریعے پر اعتماد وقت کے ساتھ ساتھ دوبارہ بحال ہوجائے گا۔ IAEA کے سابق سربراہ محمد البرادعی اب مصر میں ایک اہم جمہوریت نواز شخصیت ہیں۔ سابق صدر حُسنی مبارک کی تین دہائیوں پر مشتمل اقتدار سے علیحدگی کے بعد البرادعی مستقبل کے صدر بھی بن سکتے ہیں۔,اقوام متحدہ کی جوہری توانائی ایجنسی کے سابق سربراہ محمد البرادعی نے جوہری توانائی پر اپنے اعتماد کا اظہار کرتے ہوئے اسے تیل کا اکلوتا قابل اعتماد نعم البدل قرار دیا ہے۔
 جرمن ریڈکراس کے صدر رُوڈولف زائٹرس نے جرمنی میں پناہ گزینوں کی درخواستوں پر فیصلے کرنے میں منصفانہ طریقہ کار اختیار کرنے کی ضرورت پر زور دیا ہے۔  زائٹرس نوّے کی دہائی کے اوائل میں جرمنی کے وفاقی وزیر بھی رہ چکے ہیں۔ سابقہ سیاست دان کا تعلق کرسچن ڈیموکریٹک پارٹی سے تھا تاہم اب وہ جرمن ریڈ کراس کے سربراہ ہیں۔  جرمنی کے کلیسائی نیوز ایجنسی ای پی ڈی سے کی گئی ایک گفتگو میں ان کا یہ بھی کہنا تھا کہ تارکین وطن کی یورپی یونین کے رکن ممالک میں تقسیم کے منصوبے پر عمل درآمد ہونا چاہیے۔ زائٹرس کے مطابق، ’’یورپی یونین کو مہاجرین کے مسئلے پر مشترکہ حکمت عملی اختیار کرنا چاہیے۔ تاہم جرمنی میں تارکین وطن کی زیادہ سے زیادہ حد مقرر کرنے سے مسئلہ حل نہیں ہو گا۔‘‘  حکومتی اتحاد میں شامل سیاسی جماعت سی ایس یو کی جانب سے حال ہی ایسے مطالبات کیے گئے تھے کہ شناختی دستاویزات کے بغیر کسی بھی تارک وطن کو جرمنی آنے کی اجازت نہ دی جائے۔ زائٹرس نے اس بارے میں کیے گئے ایک سوال کا محتاط انداز میں جواب دیتے ہوئے کہا، ’’یہ نئی تجاویز ہیں جن کے بارے میں سیاست دانوں کو تفصیلی طور پر غور و فکر کرنا چاہیے۔‘‘  جرمن ریڈ کراس کے صدر نے اپنے ادارے کے کردار کے حوالے سے بتایا، ’’ایک فلاحی ادارے کے طور پر ہلال احمر ایک مہذب طریقہ کار اختیار کرنے کے لیے جدوجہد کرتی رہے گی۔‘‘,جرمن ریڈ کراس کے صدر نے جرمنی میں پناہ کی درخواستوں کے جائزہ لینے کے لیے منصفانہ طریقہء کار اختیار کرنے کی ضرورت پر زور دیا ہے۔ فلاحی ادارے کے صدر نے پناہ کی درخواستوں کا انفرادی جائزہ لینے کی بھی حمایت کی ہے۔
مردم شماری میں شہریوں کی ذات پات سے متعلق معلومات کی شمولیت کی حامی اور طبقاتی تقسیم کے پس منظر میں سیاست کرنے والی کئی پارٹیوں کا کہنا ہے کہ یوں ریاست کے لئے ممکن ہو جائے گا کہ مخصوص سماجی طبقات کے لئے جو سرکاری اقدامات کئے جائیں، ان کا فائدہ ایسے شہریوں تک پہنچے بھی۔ بھارت میں ان دنوں جاری پاپولیشن سروے کا آغاز اپریل میں ہوا تھا۔ اس دوران پندرہ برس سے زائد عمر کے ہر شہری کے، اس کی تصویر اور فنگر پرنٹس کے ساتھ ذاتی کوائف اس طرح جمع کئے جا رہے ہیں کہ بعد میں ایک قومی بائیو میٹرک ڈیٹا بیس تیار ہو جائے۔ سروے کی تکمیل کے بعد ان اعداد و شمار کو شہریوں کو سرکاری شناختی کارڈ جاری کرنے کے لئے استعمال کیا جائے گا۔ اس عمل کے دوران عام شہریوں سے اب تک ان کی تعلیم، پیشے، جنس اور مذہب کے بارے میں معلومات حاصل کی جا رہی ہیں، جن میں اب ذات سے متعلق تفصیلات بھی شامل ہو جائیں گی۔ اس مردم شماری کے دوران، جو تکنیکی طور پر پندرہ برس سے زائد عمر کے شہریوں کی رجسٹریشن کا عمل ہے، 25 لاکھ اہلکار قریب ایک سال تک ملک کے درجنوں صوبوں میں سات ہزار سے زائد شہروں اور چھ لاکھ سے زائد دیہات میں گھر گھر جا کر اعداد و شمار جمع کریں گے۔ اس دوران مجموعی طور پر 11 ملین ٹن کاغذ استعمال کیا جائے گا اور جملہ اخراجات کی مالیت 60 بلین روپے یا 1.3 بلین امریکی ڈالر کے برابر ہو گی۔,بھارتی حکومت کے ایک فیصلے کے مطابق اس وقت جاری مردم شماری میں ملکی شہریوں سے متعلق جو ذاتی کوائف جمع کئے جا رہے ہیں، ان میں اب یہ بات بھی شامل ہو گی کہ کون سا شہری سماجی طور پر کس طبقے یا ذات سے تعلق رکھتا ہے۔
 نوبل امن انعام یافتہ آنگ سان سوچی سے ایک نیوز کانفرنس کے دوران جب یہ پوچھا گیا کہ پابندیاں اٹھائے جانے سے پہلے وہ کیا ہوتا ہوا دیکھنا چاہتی ہیں۔ اس پر انہوں نے اپنے ساتھ کھڑے ولیم ہیگ کے وہ الفاظ ہی دہرائے، جو انہوں نے محض ایک روز پہلے ادا کیے تھے۔  ولیم ہیگ 1955ء کے بعد سے میانمار کا دورہ کرنے والے پہلے برطانوی وزیر خارجہ ہیں۔ اپنے اس دورے میں انہوں نے میانمار کے صدر تھین سین سے بھی ملاقات کی ہے۔ اس ملاقات کا حوالہ دیتے ہوئے انہوں نے کہا: ’’صدر نے مجھے ان الفاظ میں بتایا ہے کہ جمہوریت کی جانب پیش رفت کا عمل ناقابل تنسیخ ہے۔ ان کے الفاظ اپنی جگہ موجود ہیں، لیکن ہم مزید اقدامات دیکھنا چاہتے ہیں، جن میں دیگر قیدیوں کی رہائی اور آزاد و شفاف انتخابی عمل شامل ہیں، تب ہی دنیا ان پر اعتبار کرے گی۔‘‘  یورپی یونین کی سربراہ برائے خارجہ امور کیتھرین ایشٹن کے ترجمان مائیکل من کا کہنا ہے کہ یہ دفتر ینگون میں کھولا جائے گا اور اس سلسلے میں میانمار حکومت سے بات چیت مکمل ہو چکی ہے۔  انہوں نے مزید بتایا کہ اس دفتر کا عملہ محدود ہو گا اور یہ بنکاک میں قائم یورپی یونین کے دفتر کے ماتحت ہو گا۔ مائیکل من نے بتایا کہ گو کہ یہ دفتر امدادی پروگراموں کی نگرانی کے لیے قائم کیا جا رہا ہے لیکن اس کا ایک سیاسی کردار بھی ہو گا۔ انہوں نے بتایا کہ یہ حکومت اور اپوزیشن کے مابین مذاکرات کو فروغ دینے کی کوشش کرے گا۔,برطانوی وزیر خارجہ ولیم ہیگ اور میانمار کی اپوزیشن رہنما آنگ سان سوچی نے سابق فوجی حکومت کے دَور میں نافذ کی گئی پابندیاں اٹھانے کے لیے ’ایک ہی آواز‘ اٹھائی ہے۔
کورونا وائرس کے عالمی سطح پر پھیلنے کی وجہ سے پاکستان سپر لیگ فائیو کے کراچی میں ہونے والے میچوں کو تماشائیوں کے بغیر کرانے کا فیصلہ کر لیا گیا ہے۔  اس کے علاوہ کچھ غیر ملکی کھلاڑیوں نے بھی یہ اعلان کیا ہے کہ وہ اپنے ممالک کو لوٹ رہے ہیں اور پاکستان سپر لیگ فائیو کے باقی حصے میں شریک نہیں ہوں گے۔  پاکستان سپر لیگ کے میچوں کو تماشائیوں کے بغیر کرانے کے بارے میں سابق ٹیسٹ کرکٹر اور پی ایس ایل میں کمنٹری کرنے والے بازید خان کا کہنا ہے کہ حالات کو دیکھتے ہوئے یہ بالکل درست فیصلہ ہے۔  جہاں تک شائقین کا تعلق ہے تو اس پی ایس ایل میں سب سے زیادہ تماشائی میدانوں  میں آئے ہیں، ہر گراؤنڈ ہر میچ میں مکمل طور پر شائقین سے بھرا ہوا تھا، اس کی وجہ یہ بھی ہے کہ پہلی بار پی ایس ایل مکمل طور پر پاکستان میں ہورہی ہے۔ بازید خان کا کہنا ہے کہ کراؤڈ ہی درحقیقت کرکٹرز کو حوصلہ فراہم کرتا ہے، یہ چیز اب نظر نہیں آئے گی جس سے فرق تو پڑے گا لیکن کھلاڑیوں کو اسی طرح اپنی تمام تر توجہ اپنے کھیل اور کارکردگی پر رکھنی ہوگی۔ لاہور قلندرز کے کپتان سہیل اختر کا کہنا ہے کہ پی ایس ایل کے میچوں میں گراؤنڈز تماشائیوں سے بھرے رہے ہیں ان کے سامنے کھیلنے کا اپنا مزا ہے لیکن اس وقت پوری دنیا جس صورتحال سے دوچار ہے اس کے پیش نظر یہ فیصلہ کیا گیا ہے۔ پشاور زلمی کے مالک جاوید آفریدی کہتے ہیں کہ میچ میں شائقین کے بغیر میچز کا انعقاد مجبوری اور احتیاط کا تقاضہ ہے اور ظاہر ہے ہم تمام فرنچائز ٹیمیں اپنے شائقین کو مِس کریں گی لیکن یہ مشکل وقت جلد گزر جائے گا۔ پاکستان سپر لیگ کے میچز دیکھنے کے خواہش مند شائقین اس صورتحال سے بہت مایوس ہوئے ہیں۔ ایک طالبعلم نے بی بی سی سے بات کرتے ہوئے کہا کہ سکولوں کی چھٹیوں کے سبب وہ سوچ رہے تھے کہ یہ میچز سٹیڈیم میں جا کر دیکھ سکیں گے لیکن اب انہیں ٹی وی پر یہ میچ دیکھنے ہونگے۔ 1999 میں پاکستانی کرکٹ ٹیم کے دورہِ انڈیا کے موقعے پر کھیلے گئے کولکتہ ٹیسٹ میں سچن تندولکر کے رن آؤٹ پر تماشائی برہم ہوگئے تھے اور انہوں نے ایڈن گارڈنز میں ہنگامہ آرائی شروع کردی تھی جس پر بی سی سی آئی کے صدر جگ موہن ڈالمیا اور سچن تندلکر نے مختلف اسٹینڈز کی طرف جاکر تماشائیوں سے پرامن رہنے کی اپیل کی لیکن ہنگامہ آرائی میں کمی نہ آئی۔ اس پر آئی سی سی میچ ریفری کیمی اسمتھ نے انتظامیہ سے کہا کہ گراؤنڈ کو تماشائیوں سے خالی کروا کر وہ میچ جاری رکھیں گے جس کے بعد  پولیس کی مدد سے گراؤنڈ کو عام تماشائیوں سے خالی کروا کر میچ شروع کیا گیا تھا۔ ,کورونا وائرس کے عالمی سطح پر پھیلنے کی وجہ سے پاکستان سپر لیگ فائیو کے کراچی میں ہونے والے میچوں کو تماشائیوں کے بغیر کرانے کا فیصلہ کر لیا گیا ہے۔ اس کے علاوہ کچھ غیر ملکی کھلاڑیوں نے بھی یہ اعلان کیا ہے کہ وہ اپنے ممالک کو لوٹ رہے ہیں اور پاکستان سپر لیگ فائیو کے باقی حصے میں شریک نہیں ہوں گے۔
کانفرنس کے شرکاء کا خیر مقدم کرتے ہوئے FES کے نمائندے ڈاکٹر Johannes Kandel نے کہا:’’ ہم نے ایک ایسے فورم کا آغاز کیا جس میں حسّاس معاملات پر بحث کی جاتی ہے۔ ہم نےان خواتین کو موقع دیا ہے جن کے خیالات کو اکثر مذہبی دستاویزات کی مردانہ تفسیر کے تحت نظر انداز کر دیا جاتا ہے۔ بہت سے مسلم ممالک میں قوانین اور پالیسیاں بھی پدر شاہی نظام کے تحت رائج ہیں اور خواتین کو ان کے حقوق نہیں دیے جاتے۔ اس بارے میں خیالات کا تبادلہ کرنے کے لئے ہمارا یہ تجربہ کامیاب رہا اور پچھلے سال پوری دنیا سے مسلمان خواتین نے اِس فورم میں شرکت کی ۔اس سال بھی پوری دنیا سے مسلمان خواتین یہاں موجود ہیں۔‘‘  افریقہ‘ ایشیا اور یورپ میں رہنے والے مسلمانوں کے سماجی حالات ایک دوسرے سے مختلف ہیں اور ان خطّوں میں رائج اسلامی قوانین میں بھی فرق پایا جاتا ہے۔ کئی مسلمان ممالک میں شریعت کے نام پر خواتین کو کم تر شہری حقوق دیے جاتے ہیں اور اُن کے ساتھ امتیازی سلوک کیا جاتا ہے۔ تاہم حقوق نسواں کی حامی مسلم خواتین کا یہ موقف ہے کہ اللہ کی نگاہ میں مرد اور عورت برابر ہیں اور مذہب اسلام میں خواتین کا کردار بہت اہم ہے۔  ایسے افراد ایک جانب مغربی مفکرین اور اسلام کے بارے میں ذرائع ابلاغ کے طے شدہ دلائل کو تبدیل کرنے کا کام کر رہے ہیں اور دوسری جانب خود اپنے ممالک میں راسخ العقیدہ اور رجعت پسندقوتوں سے بھی نمٹنے کی کوشش کر رہے ہیں۔ اِنہی میں شامل ہیں آمنہ ودود اور ارشاد مانجی جیسی خواتین بھی جو اِس تصور کو غلط ثابت کرنے کی جدو جہد میں مصروف ہیں کہ اسلام صرف عورتوں کو پابند رکھنے کا نام ہے۔,دنیا بھر میں مذہب اسلام کے بارے میں جاری مکالمت میں مسلم خواتین کا کردار ایک متنازعہ موضوع تصور کیا جاتا ہے۔
 دریں اثناء پاکستان ہاکی فیڈریشن کے ملک کی اولمپک کمیٹی پی او اے کے ساتھ اختلافات نے اگلے دولت مشترکہ کھیلوں میں پاکستان ہاکی ٹیم کی شرکت مشکوک بنا دی ہے۔ پاکستان ہاکی فیڈریشن کے صدر قاسم ضیاء گزشتہ برس جنرل عارف حسن کے مقابلے میں پاکستان اولمپکس ایسوسی ایشن کی صدارت کا الیکشن ہار گئے تھے، جس کے بعد پاکستان ہاکی فیڈریشن جنرل اکرم ساہی کی سرکردگی میں حال ہی میں قائم ہونے والی متنازعہ متوازی اولمپکس ایسوسی ایشن کو تسلیم کرتی ہے۔ دولت مشترکہ کھیلوں میں پاکستانی ہاکی ٹیم کی شرکت کے لیے پاکستان اولمپک ایسی ایشن کی ڈیڈلائن پیر کو ختم ہوگئی۔ اس ضمن میں ایاز محمود کا کہنا تھا بد قسمتی سے پاکستان ہاکی سیاست کی نذر ہو رہی ہے۔ ہاکی کے زوال کی وجہ فیڈریشن حکام کا سیاست دان ہونا ہے جنہیں ہاکی سے زیادہ اولمپک ایسوسی ایشن میں عہدوں کی فکر لاحق رہی۔   دوسری جانب ان تنازعات کے باوجود حنیف خان کی جگہ مقرر کیے گئے پاکستان ہاکی ٹیم کے نئے کوچ طاہر زمان کو اگلے ماہ ہونے والے ایشیا کپ میں کامیابی اور عالمی کپ کے لیے کوالیفائی کرنے کا اب بھی یقین ہے۔,پاکستان ہاکی ٹیم اگلے ماہ ہونے والے ایشیا کپ میں کامیابی کی شرط پر ہی عالمی کپ دوہزار چودہ میں شرکت کی اہل ہوگی۔ مگرکوچ اور کھلاڑیوں کی برطرفیوں اوردیگرسنگین تنازعات کے سر اٹھانے سے ایشیا کپ کی تیاریوں کو دھچکا لگا ہے۔
شاہی محل کے نزدیک فائرنگ کی اطلاعات کے بعد فوجی بغاوت کی افواہیں گردش کرنے لگی تھیں۔ سعودی عرب کی سرکاری خبر رساں ایجنسی کے مطابق ریاض میں خزیمہ کے مقام پر ایک کھلونا ڈرون کو اڑتے ہوئے دیکھ کر پولیس نے اسے مار گرایا۔ سعودی عرب کی سرکاری نیوز ایجنسی کے مطابق واقعے کی تحقیق کی جا رہی ہے۔ گزشتہ رات ریاض میں شاہی محل کے قریب اس ڈرون کی پرواز کی آن لائن ویڈیوز منظر عام پر آنے کے بعد سعودی سرکاری میڈیا میں بھی یہی بتایا جا رہا ہے کہ خزیمہ کے علاقے میں پولیس نے اس ڈرون کو تباہ کر دیا ہے۔ سعودی عرب کی قیادت میں قائم اتحاد اور ہتھیاروں کا تجزیہ کرنے والے ماہرین کے مطابق ایسے ثبوت ملتے ہیں کہ یمن میں باغیوں کو ڈرونز، ہلکی نوعیت کا اسلحہ اور میزائل ٹیکنالوجی ایران کی طرف سے فراہم کی جا رہی ہے۔ ایران اس الزام کو مسترد کرتے ہوئے امریکا پر سعودی عرب کی قیادت میں قائم اتحاد کو بڑے پیمانے پر اسلحہ فراہم کرنے کا الزام عائد کرتا ہے۔  سعودی عرب 2018ء میں اگلے سال سیاحتی ویزے جاری کرنا شروع کرے گا۔ اس ملک نے ایک ایسا سیاحتی مقام تعمیر کرنے کا ارادہ کیا ہے جہاں لباس کے حوالے سے سعودی عرب کے سخت قوانین نافذ نہیں ہوں گے۔ سعودی شہزادہ محمد بن سلمان کہہ چکے ہین کہ سعودی عرب کو ’معتدل اسلام‘ کی طرف واپس آنا ہوگا۔ ,سعودی پولیس کا کہنا ہے کہ دارالحکومت ریاض میں گزشتہ رات شاہی محل کے قریب بلا اجازت پرواز کرنے والے ایک کھلونا ڈرون کو مار گرایا گیا۔ اس ڈرون کے محل کے قریب آنے کے بعد بھاری فائرنگ کی اطلاعات موصول ہوئی تھیں۔
قومی اسمبلی میں قائدِ حزبِ اختلاف خورشید شاہ نے خبر دار کیا ہے کہ اسلام آباد ملکی سلامتی کے لیے کسی بھی حد تک جا سکتا ہے۔ وفاقی کابینہ کے اجلاس کی صدارت کرتے ہوئے نواز شریف نے کہا، ’’ ہم کسی بھی جارحیت کے خلاف ملک کا دفاع کریں گے۔ پوری قوم پاک فوج کے شانہ بشانہ کھڑی ہے۔ پاکستان کی امن پسندی کی پالیسی کو کمزوری نہ سمجھا جائے۔ بچہ بچہ دفاعِ وطن کے لیے تیار ہے۔کسی کو بھی پاکستان کی طرف میلی آنکھ سے دیکھنے کی اجازت نہیں دی جائے گی۔‘‘ ماضی میں بھارت کے ساتھ مذاکرات کا پرچار کرنے والے نواز شریف نے کہا، ’’کشمیر تقسیم ہند کا نامکمل ایجنڈا ہے۔ بھارت کشمیریوں کے جذبہ حریت کو کچل نہیں سکتا۔‘‘ کابینہ نے سرجیکل اسٹرائیک کے بھارتی دعوے کو مسترد کرتے ہوئے کہا، ’’بھارتی فائرنگ، دوطرفہ معاہدوں اور بین الاقوامی معاہدوں کی خلاف ورزی ہے۔ پاکستان کی افواج نے بھارتی فائرنگ کا بھرپور جواب دیا۔‘‘ خورشید شاہ نے اپنے بیان میں کہا، ’’ہم صبر و تحمل کی بات کر رہے ہیں۔ مودی کو اپنا ڈرامہ بند کر کے امن کا راستہ اپنانا چاہیے۔ بھارت کے جھوٹ کا پردہ چاک ہوگیا ہے۔ کشمیر میں بھارت کی بربریت پوری دنیا پر واضح ہے۔‘‘,پاکستان کے وزیرِ اعظم نواز شریف نے کہا ہے کہ لائن آف کنڑول کی خلاف ورزی یا کسی جارحیت کی صورت میں پاکستان اپنی سلامتی کے لیے تمام ضروری اقدامات کرے گا۔ اپوزیشن نے بھی سخت بیانات دیے ہیں۔
"لیکن بدلتے وقت کے ساتھ ساتھ ان روایتی کہانیوں میں غیر ملکی ٹی وی سیریز کے کردار بھی آنے لگے، سکس ملین ڈالر مین یا جوڈو کراٹے والے چیمپین بروسلی کی پتلیاں بھی کھیل تماشے میں شامل ہونے لگیں۔ اب مجھے پاکستان کا سیاسی کھیل بھی اکثر اپنے بچپن کے پتلی تماشے کی طرح لگتا ہے۔ جہاں اس کی تاریخ میں شریف خاندان، بھٹو خاندان، اقتدار کے سیاسی نشیب و فراز، فوجی انقلاب، مداخلتوں اور سانحات کی کہانیاں رقم ہیں، وہاں گاہے بگاہے غیر ملکی پتلیوں کا پراسرار کردار بھی حیران کن ہے۔ چند برس قبل میں ایک جنرل صاحب کے صاحبزادے کی شادی میں اپنے سینیر صحافی ساتھیوں اور اینکرز کیساتھ مدعو تھا۔ تقریب میں میزبان جنرل نے اس وقت کے آرمی چیف جنرل راحیل شریف اور ان کی اہلیہ سے تعارف کرایا۔ راحیل شریف صاحب کی اہلیہ نے بہت مہذب اور سلیقے سے انگریزی میں  ہم سےکہا کہ وہ ہمارے  ٹی وی پروگرامز سے بہت ""انٹرٹین” یعنی محظوظ ہوتی ہیں۔ تقریب کے بعد جب میں گھر لوٹ رہا تھا تو اچانک خیال آیا کہ ہم میڈیا والے بھی شاید ان سیاسی پتلیوں کی ڈور ہلانے اور تماشہ لگانے والوں کے ساتھ برابر کے شریک ہیں۔ ",بچپن میں ہمارے آبائی شہر لاڑکانہ اور اس کے گرد و نواح میں کوئی میلہ لگتا یا کوئی دوسرا تہوار ہوتا تو پتلی تماشہ سجتا تھا۔ صدیوں پرانی مومل رانڑو، عمر ماروی اور اکبر بادشاہ جیسے مقامی کرداروں کی لوک کہانیاں ہوتیں۔
 سعودی قیادت والے عسکری اتحاد کے ترجمان بریگیڈئر جنرل احمد الاسیری نے خبر رساں ایجنسی اے ایف پی کو بتایا کہ ان کا اتحاد یمنی دارالحکومت صنعاء میں کلسٹر بموں کے استعمال کو رد کرتا ہے۔ احمد الاسیری نے یہ بات امریکا میں قائم ہیومن رائٹس واچ HRW کی اُس رپورٹ کے جواب میں کہی جس میں صنعاء کے مقامی رہائشی باشندوں کا حوالہ دیتے ہوئے کہا گیا ہے کہ 6 جنوری کو ہونے والے حملے میں مسلسل فضا سے کلسٹر بم برسائے گئے تھے۔  ترجمان نے یہ بھی کہا ہے کہ اس فوجی اتحاد کے پاس وہ گولہ بارود موجود ہی نہیں تھا جن کا ذکر ہیومن رائٹس واچ کی رپورٹ میں کیا گیا ہے۔ مزید یہ کہ صنعاء میں حوثی باغیوں کے خلاف ہونے والے 90 فیصد آپریشن اسکڈ میزائل لانچرز کے خلاف کیے گئے ہیں۔ احمد الاسیری کے بقول، ’’آپ اسکڈ لانچرز کے خلاف کلسٹر بم استعمال نہیں کر سکتے‘‘۔  یمن میں ہونے والی شہری ہلاکتوں پر دنیا بھر میں گہری تشویش پائی جاتی ہے۔ سعودی قیادت والا عسکری اتحاد گزشتہ برس مارچ کے مہینے سے ایران نوازحوثی شیعہ باغیوں اوراُن کے اتحادیوں کو پسپا کرنے کے لیے یمنی فورسز کا ساتھ دے رہا ہے۔,یمن میں بمباری کرنے والا فوجی اتحاد جس کی قیادت سعودی عرب کر رہا ہے، نے اتوار کو یمن میں کلسٹر گولے بارود برسانے کے الزام کو ایک مرتبہ پھر رد کر دیا ہے۔
جرمن حکام کے مطابق ملکی فوج کے لیفٹیننٹ فرانکو اے کے ساتھ مل کر دہشت گردانہ کارروائی کا منصوبہ بنانے کے الزام میں ایک تیسرے شخص کو بھی گرفتار کر لیا گیا ہے۔ حکام کے مطابق یہ ایک ایسی دہشت گردانہ کارروائی کرنے کا ارادہ رکھتے تھے، جس کا الزام مہاجرین پر عائد کیا جانا تھا۔ بتایا گیا ہے کہ ان کی ہِٹ لسٹ میں ممکنہ طور پر سابق صدر یوآخم گاؤک اور جرمن وزیر انصاف ہائیکو ماس بھی شامل تھے۔  اس اسکینڈل نے نہ صرف جرمن مسلح افواج بلکہ جرمن عوام کو بھی حیران کر دیا ہے۔ جس تیسرے شخص کو گرفتار کیا گیا ہے، اس کا نام  ماکسیمیلین ٹی بتایا گیا ہے اور اس کی عمر ستائیس برس ہے۔ دفترِ استغاثہ کی جانب سے جاری ہونے والے بیان کے مطابق اس بات کا قوی امکان ہے کہ دائیں بازو کے انتہاپسند نظریات سے متاثر یہ لوگ ایک انتہائی پرتشدد کارروائی کرنے جا رہے تھے۔  جرمن فوج کا لیفٹیننٹ فرانکو اے، سکیورٹی حکام کی نظروں میں اس وقت آیا تھا جب وہ ویانا کے ایئرپورٹ کے باتھ روم میں چھپایا گیا غیر قانونی اسلحہ نکالنے کی کوشش کر رہا تھا۔ جرمن وزیر دفاع کے مطابق خود کو بطور ایک شامی مہاجر کے رجسٹر کروانے والے جرمن فوجی افسر نے ممکنہ طور پر چند دیگر افراد کے ساتھ مل کر اپنے پاس قریب ایک ہزار گولیاں چھپا رکھی تھیں تاہم وفاقی دفتر استغاثہ کی طرف سے ابھی تک اس بارے میں تحقیقات جاری ہیں۔,جرمن پولیس نے جرمن فوجی افسر کے ساتھ مل کر دہشت گردی کی منصوبہ بندی کرنے کے الزام میں مزید ایک شخص کو گرفتار کر لیا ہے۔ یہ ایک ایسی دہشت گردانہ کارروائی کرنا چاہتے تھے، جس کا الزام مسلمان عسکریت پسندوں پر عائد کیا جاتا۔
معاشی ماہرین کا کہنا ہے کہ وزیر خزانہ اس ادارے کے پاس گئے ہیں، جس کی وجہ سے ملک میں معاشی بحران اور موجودہ مہنگائی کا طوفان آیا ہے۔ واضح رہے کہ مہنگائی کی دُہائی صرف معاشی ماہرین یا عوام ہی نہیں دے رہے بلکہ اب حزب اختلاف کی جماعتیں بھی مہنگائی کے خلاف ایک بڑا محاذ کھڑی کرنے جا رہی ہیں اور انہوں نے یہ فیصلہ کیا ہے کہ پی ٹی آئی کی حکومت کے خلاف مہنگائی کے مسئلہ کو لے کر بھرپور احتجاج کیا جائے۔ معاشی ماہرین کا کہنا ہے کہ وزیر خزانہ اس ادارے کے پاس گئے ہیں، جس کی وجہ سے ملک میں معاشی بحران اور موجودہ مہنگائی کا طوفان آیا ہے۔ کئی ماہرین کا خیال ہے کہ ڈالر کی بڑھتی ہوئی قیمت اور عالمی مارکیٹ میں مہنگی ہوتی ہوئی تیل و گیس پاکستان کی معیشت کا جنازہ نکال سکتی ہے۔ پاکستان کے معاشی امور پر گہری نظر رکھنے والے ایکسپریس ٹریبیون کے سابق ایگزیکٹو ایڈیٹر ضیاالدین کا کہنا ہے کہ ملک کی موجودہ غیریقینی سیاسی صورتحال بھی معیشت پر اثر انداز ہو رہی ہے: ''ان تمام عوامل کی وجہ سے پاکستانی معیشت کا جنازہ نکل سکتا ہے جس کی وجہ سے مہنگائی کا طوفان آئے گا اور عام آدمی کے لیے بہت ساری مشکلات پیدا ہوں گی۔ لیکن اس میں صرف قصور حکومت کا نہیں ہے بلکہ تیزی سے بدلتی ہوئی عالمی معاشی صورتحال کا بھی ہے۔‘‘,پاکستان کے وزیر خزانہ شوکت ترین انٹرنیشنل مانیٹری فنڈ سے کامیاب مذاکرات کی نوید سنا رہے ہیں تو دوسری طرف ملک کے معاشی ماہرین تباہ کن اقتصادی مشکلات کی پیشنگوئی کر رہے ہیں۔
واشنگٹن حکومت نے اس اقدام کو ہدفِ تنقید بنایا ہے اور کہا ہے کہ اس ریٹنگ ایجنسی سے حساب کتاب میں غلطی ہوئی ہے۔ واشنگٹن سے کلاؤس کاستان نے اپنی رپورٹ میں لکھا ہے کہ جمعہ پانچ اگست کو واشنگٹن میں امریکی وزارتِ خزانہ اور نیویارک میں ریٹنگ ایجنسی اسٹینڈرڈ اینڈ پورز کے درمیان ٹیلی فون کالز کا ایک نہ ختم ہونے والا سلسلہ دیکھنے میں آیا۔ پہلے تو اس ایجنسی کی جانب سے وزیر خزانہ ٹموتھی گائتھنر کو یہ اطلاع دی گئی کہ امریکہ کی کریڈٹ ریٹنگ کو ٹرپل اے سے کم کر کے ڈبل اے پلس کر دیا گیا ہے۔ اس کے بعد وزارت خزانہ میں اُن اعداد و شمار کو ایک بار جانچنے کا عمل شروع کر دیا گیا، جن کی بناء پر ریٹنگ ایجنسی نے یہ قدم اٹھایا تھا۔ واضح رہے کہ اس ریٹنگ ایجنسی نے کم از کم چار ٹرلین ڈالر کی بچت نہ ہونے کی صورت میں وسط جولائی میں ہی امریکہ کی کریڈٹ ریٹنگ میں کمی کا انتباہ جاری کر دیا تھا۔ 70 برسوں میں پہلی دفعہ سب سے اچھی کریڈٹ ریٹنگ نہ ملنا امریکہ کے لیے ایک بڑے دھچکے کے مترادف ہے اور دُنیا کی سب سے بڑی اقتصادی طاقت ہونے کے حوالے سے امریکہ کی ساکھ کو اس سے بہت زیادہ نقصان پہنچا ہے۔ صدر باراک اوباما کے لیے سردست تسلی کی بات یہی ہے کہ دیگر دو ریٹنگ ایجنسیوں موڈیز اور فِچ نے ابھی تک امریکہ کو سب سے اچھی کریڈٹ ریٹنگ دے رکھی ہے۔,ریٹنگ ایجنسی اسٹینڈرڈ اینڈ پورز نے کل جمعے کو امریکہ کی کریڈٹ ریٹنگ کو ٹرپل اے سے کم کر کے ڈبل اے پلس کر دیا۔ اس طرح امریکی تاریخ میں پہلی بار ایسا ہوا ہے کہ حکومت کے قرضے لوٹانے کی صلاحیت یا درجہ بندی میں کمی کی گئی ہے۔
 جمعرات کے روز امریکی صدر باراک اوباما نے اس مناسبت سے واضح کیا ہے کہ وہ مستقبل میں اپنی حکومت کی ڈرونز کے استعمال کے بارے اپنائی جانے والی پالیسی کی وضاحت کے لیے دستیاب ہوں گے۔ امریکا میں ڈرون حملوں کو ہدفِ تنقید بنایا جا رہا ہے۔ اوباما نے ڈرون حملوں کے بارے میں اپنی حکومتی پالیسی کی ترجیحات کو سرچ انجن گُوگل کی جانب سے ویڈیو آن لائن پروگرام میں مختلف سوالات کے تناظر میں بیان کیا۔  امریکی صدر سے پوچھا گیا کہ کیا کسی امریکی کو امریکی سرزمین پر ڈرون کے ذریعے ٹارگٹ کیا جا سکتا ہے۔ اس مناسبت سے امریکی صدر نے واضح جواب دیتے ہوئے بتایا کہ اب تک کبھی بھی ڈرون حملہ امریکی سرزمین پر کسی امریکی شہری کو نشانہ بنانے کے لیے نہیں کیا گیا۔ امریکا سے باہر ڈرون کے استعمال کے بارے میں اوباما کا کہنا تھا کہ انسداد دہشتگردی کے آپریشن شروع کرنے کے کچھ حفاظتی اصول موجود ہیں اور یہ امریکا کے اندر انسداد دہشت گردی کے رہنما اصولوں سے مختلف ہیں۔  اس بحث کے دوران بعض امریکی اراکین کانگریس نے خصوصی فیڈرل ڈرون کورٹ کی تشکیل کو بھی تجویز کیا تھا۔ ان اراکین کانگریس کے مطابق فیڈرل ڈرون کورٹ مشتبہ انتہا پسندوں کو ٹارگٹ کر کے ہلاک کرنے کا فیصلہ کرے۔ اس مناسبت سے امریکی حکام کا کہنا ہے کہ سردست ایسا کرنا ممکن نہیں۔ دوسری جانب انہی ڈرون حملوں کے تناظر میں اپنے اسٹیٹ آف دی یونین خطاب میں صدر اوباما نے کہا تھا کہ ایسی حکومتی کوششوں کا عمل جاری ہے تاکہ امریکی عوام اور دنیا کے سامنے صورت حال واضح اور شفاف انداز میں پیش ہوتی رہے۔,امریکا کے خلاف دہشگردانہ عزائم رکھنے والے افراد کو نشانہ بنانے کے لیے ڈرونز کے استعمال کے حوالے سے امریکی صدر باراک اوباما کا کہنا ہے کہ اس پالیسی کو چیک اور بیلنس کی ضرورت ہے۔
افغان حکومت نے پاکستان میں رہائش پذیر مہاجرین کے لیے ووٹ کا حق استعمال کرنے کے لیے کوئی قدم نہیں اٹھایا۔ پاکستان میں مقیم افغان مہاجرین کی ایک بڑی تعداد رواں ماہ کے دوران ہونے والے پارلیمانی انتخبات میں ووٹ ڈالنے کے خواہش مند تو ہے، تاہم وہ ووٹ ڈالنے کے لیے افغانستان جانا نہیں چاہتے جس کی بنیادی وجوہات میں افغانستان میں بڑھتی ہوئی  بدامنی اور دونوں ممالک کے مابین کشیدہ تعلقات کی وجہ سے پاکستان واپسی میں ممکنہ مشکل کا خوف شامل ہیں۔ ڈی ڈبلیو نے پشاور میں کاروبار کرنے والے ایک افغان مہاجر درویش افغان سے اس بارے میں پوچھا تو ان کا کہنا تھا، ’’پاکستان میں تیس لاکھ افغان رہائش پذیر ہیں یہ لوگ یہاں اپنی خوشی سے یہاں نہیں آئے، بلکہ انتہائی مجبوری کے عالم میں اپنا گھر بار چھوڑ کر یہاں زندگی کے دن کاٹ رہے ہیں۔ اگر انہیں افغان پارلیمانی انتخابات میں حصہ لینے کا موقع فراہم کیا جاتا تو ہم کم از کم ایسے لوگوں کو منتخب کرانے میں اپنا کردار ادا کرتے جو چار دہائیوں سے جاری جنگ کے خاتمے اور افغانستان میں امن قائم کرنے کے لیے اقدامات کرتے۔‘‘ درویش کا مزید کہنا تھا ''افغانستان میں صبح شام بم دھماکے اور خود کش حملے ہوتے ہیں، ایسے حالات میں کون زندگی داؤ پر لگا کر ووٹ ڈالنے جائے گا۔‘‘ انہوں نے اس خدشے کا اظہار بھی کیا کہ بیرون ملک مقیم افغان مہاجرین کو ووٹ کا حق نہ دیے جانے کی صورت میں افغانستان میں شفاف انتخابات کا انعقاد ممکن نہیں ہو گا۔ پشاور اور پاکستان کے دیگر شہروں میں رہائش پذیر زیادہ تر افغان مہاجرین کپڑے کے کاروبار سے وابستہ ہیں۔,پاکستان میں چودہ لاکھ سے زیادہ رجسٹرڈ اور قریب اتنے ہی غیر رجسٹرڈ افغان مہاجرین رہائش پذیر ہیں، تاہم یہ افغان شہری اپنے ملک میں ہونے والے انتخابات میں رائے دینے سے محروم ہیں۔
ماحولیاتی تبدیلیوں، تحفظ توانائی، عراق کی صورت حال اورعالمی معیشی بحران سے لے کرآئندہ اپریل کے ماہ میں منعقد ہونے والا مغربی دفاعی اتحاد نیٹو کا سربراہی اجلاس، ان موضوعات پر مذاکرات متوقع ہیں۔ اس کے علاوہ اشٹائن مائر کے ساتھ امریکہ روانہ ہونے والے کابینہ اراکین کے وفد نے اس طرف بھی نشاندہی کی کہ جرمن وزیرخارجہ ہلیری کلنٹن کے سا تھ مذاکرات میں روس امریکی تعلقات میں پائے جانے والے تناؤ کے خاتمے کی کوشش بھی کریں گے۔ اس کے علاوہ تخفیفِ اسلحہ کے شعبے میں فوری اقدامات کے لئے بھی زور دیں گے۔ ان موضوعات پر نئی امریکی حکومت کے ساتھ کھل بات چیت کرنا اشٹائن مائر کے لئے دشوار امر نہیں ہے۔ اشٹائن مائر کے اس اچانک امریکی دورے کے ایک اہم مقصد کا تعلق جرمنی کی داخلہ سیاست سے بھی ہے۔ جرمن وزیر خارجہ واشنگٹن کے ساتھ بہترسے بہترتعلقات کا پل تعمیرکررہے ہیں، جبکہ جرمن چانسلر انگیلا میرکل کے اندر اس بارے میں بہت زیادہ والہانہ پن نظر نہیں آرہا۔ چانسلر سے پہلے ہی وزیرخارجہ کے واشنگٹن پہنچ جانے کا ایک واضح مقصد یہ بھی ہے کہ سوشل ڈیموکریٹ لیڈراوراس سال جرمنی میں پارلیمانی انتخابات میں چانسلر کے عہدے کے امیدواراشٹائن مائرامریکی حکام کے ساتھ اپنی ’پی۔ آر‘ بہتربنانا چاہتے ہیں۔ اشٹائن مائر کی ایک عرصے سے، نومنتخب ڈیموکریٹ امریکی صدراوباما کے ساتھ قربت میں اضافے کی کوششیں واضح نظرآ رہی تھیں۔ چاہے اوباما کے نام ایک کھلے خط کی شکل میں یا گوانتانامو کے قیدیوں کو جرمنی لانے کی پیشکش کے طورپر۔,وفاقی جرمن وزیر خارجہ فرانک والٹر اشٹائن مائر آج واشنگٹن پہنچ رہے ہیں۔ امریکہ میں نئی حکومت کے برسر اقتدارآنے کے بعد کسی یورپی وزیر خارجہ کا واشنگٹن کا یہ پہلا دورہ ہے۔
اتوار کی صبح شمالی کوریائی حکام نے جنوبی کوریا کی طرف بہنے والے ایک دریا میں ایک دم پانی چھوڑ دیا تھا جس میں ایک بچے سمیت جنوبی کوریا کے چھ شہری ڈوب کر ہلاک ہو گئے۔ سیئول میں شعبہ برائے ہنگامی حالت کے حکام کا کہنا ہے کہ دونوں ملکوں کے درمیان بہنے والے دریائے اِمجن میں پیونگ یانگ نے کئی بند قائم کر رکھے ہیں جن سے پانی کو کنٹرول کیا جاتا ہے، تاہم فاضل پانی بہا دینے سے متعلق اطلاع پہلے سے دی جاتی ہے۔  پیر کی شام شمالی کوریا کے حکام نے اپنے ایک بیان میں کہا تھا کہ بند میں پانی کی سطح میں اچانک اضافے کے باعث انہیں فوری طور پر پانی چھوڑنا پڑا، تاہم وہ مستقبل میں جنوبی کوریا کو اس حوالے سے پیشگی اطلاع دے دیا کریں گے۔ جنوبی کوریا کی وزارت برائے اتحاد کے ترجمان نے اپنے ایک بیان میں کہا گیا ہے: ’’شمالی کوریا کا بیان قابل قبول نہیں ہے۔ جنوبی کوریائی حکومت اس عمل کی شدید مذمت کرتی ہے کیونکہ اس سے انسانی جانوں کا ضیاع ہوا ہے۔‘‘ انہوں نے کہا کہ جنوبی کوریا کی حکومت پیونگ یانگ کے کسی اعلیٰ سرکاری عہدیدار سے اس معاملے کی مکمل توجیع اور معذرت چاہتی ہے۔ دونوں ملکوں کے درمیان تعلقات میں کئی ماہ سے جاری کشیدگی کے بعد شمالی کوریا کی جانب سے ان دنوں قدرے نرم رویہ دیکھنے میں آیا ہے۔ شمالی کوریا نے ابھی حال ہی میں جنوبی کوریا کے سابق صدر کی آخر رسومات میں شرکت کے لئے ایک اعلیٰ سطحی وفد بھی سیئول بھیجا تھا۔ شمالی کوریا کے اس وفد نے جنوبی کوریا کے صدر لی میونگ بک سے ملاقات بھی کی تھی۔,سیئول نے پیونگ یانگ سے مطالبہ کیا ہے کہ وہ گزشتہ دنوں جنوبی کوریا کی طرف آنے والے ایک دریا میں یک دم پانی چھوڑنے پر معافی مانگے۔
 تب باریش اور بھاری بھر کم تیس سالہ سلیمان محض ایک شامی پناہ گزین تھا جبکہ اس واقعے کے تین ماہ بعد ہی اُسے ایک ناول نگار کے طور پر فرانس کے ساتھ ساتھ جرمنی میں بھی سراہا جا رہا ہے۔ اپنے باتصویر ناول ’فریڈم ہاسپٹل‘ میں اُس نے ایک شامی شہر میں ایک امن پسند خاتون کارکن یاسمین کی جانب سے زخمی باغیوں کی مدد کے لیے قائم کیے گئے ایک غیر قانونی ہسپتال میں پیش آنے والے ہولناک واقعات کا احاطہ کیا ہے۔ دو سو اَسّی صفحات پر مشتمل اس ناول کی کہانی ایک ہزار ایک سو بیس ڈرائنگز کی مدد سے بیان کی گئی ہے۔  حامد سلیمان کے ناول میں جنگ کی تمام تر ہولناکیوں کے ساتھ ساتھ یہ بھی دکھایا گیا ہے کہ انتہا درجے کی مایوسی میں بھی محبت اور انسانی وقار کا علم بلند رکھنا ممکن ہے۔ وہ کہتے ہیں کہ اس ناول کے ذریعے اُن لوگوں کو خراج تحسین پیش کیا گیا ہے، جنہوں نے ایک مقصد کے لیے جدوجہد کی۔ اس کے ساتھ ساتھ اس میں یہ بھی بتایا گیا ہے کہ کیسے ہسپتال میں زیرِ علاج رہنے والا ایک قدامت پسند ٹیکسی ڈرائیور بالآخر ’اسلامک اسٹیٹ‘ کی جانب سے شہر کا امیر بن جاتا ہے۔,شامی خانہ جنگی کی ہولناکیوں پر ’فریڈم ہاسپٹل‘ کے نام سے ایک نیا ناول لکھنے والے حامد سلیمان نے کہا ہے کہ جیت بالآخر محبت کی ہو گی۔ سینکڑوں ڈرائنگز پر مشتمل اُن کے اس ناول کو فرانس اور جرمنی میں بے حد سراہا جا رہا ہے۔
 عسکری حوالے سے اہم سمجھے جانے والے پاکستانی شہر ایبٹ آباد میں اسامہ بن لادن اپنی تین بیویوں اور 9 بچوں کے ہمراہ پانچ برس تک روپوش رہا۔ خبر رساں ادارے اے ایف پی نے پاکستانی حکام کے حوالے سے بتایا ہے کہ انہیں ایسے خدشات تھے کہ کہیں اسامہ بن لادن کا یہ گھر انتہا پسندوں کے لیے کوئی قابل احترام مقام نہ بن جائے، اس لیے بن لادن کی ہلاکت کا ایک سال مکمل ہونے سے دو ماہ قبل ہی اسے منہدم کر دیا گیا ہے۔  ایبٹ آباد کے بلال ٹاؤن میں واقع اس عمارت کو مسمار کرنے کا عمل ہفتے کی شب شروع کیا گیا تھا، جو پیر کی صبح تک مکمل کر لیا گیا۔ مقامی سکیورٹی حکام نے بتایا ہے کہ اس عمارت سے کوئی چیز برآمد نہیں ہوئی کیونکہ تفتیشی افسران نے اس عمارت سے تمام سامان پہلے ہی نکال لیا تھا۔ اسامہ بن لادن دو مئی کو ایبٹ آباد میں امریکی کمانڈوز کی ایک خفیہ کارروائی میں مارا گیا تھا  اسامہ بن لادن کی ہلاکت کے بعد سے اس پورے علاقے کو خصوصی نگرانی میں رکھا گیا تھا۔ یہاں تک کہ صحافیوں کے بھی اس عمارت کے قریب جانے پر پابندی تھی۔ اسامہ بن لادن کی ہلاکت کے بعد سے اس عمارت کو دیکھنے کے لیے آنے والے لوگوں کی تعداد سینکڑوں میں بنتی ہے۔ معروف پاکستانی صحافی رحیم اللہ یوسف زئی نے اس عمارت کو مسمار کرنے کے عمل پر تبصرہ کرتے ہوئے کہا، ’اس عمل سے ایبٹ آباد کی تاریخ سے اسامہ بن لادن کا نام مٹانے کی کوشش کی گئی ہے تاہم تاریخ مٹائی نہیں جا سکتی‘۔,پاکستانی حکام نے ایبٹ آباد میں واقع اس تین منزلہ عمارت کو مسمار کر دیا ہے، جہاں پانچ برس تک اسامہ بن لادن قیام پذیر رہا تھا۔ بن لادن کو گزشتہ برس دو مئی کو امریکی کمانڈوز نے ایک خفیہ کارروائی میں ہلاک کر دیا تھا۔
 ڈاکٹر گیلانی کے بقول پاکستانی انتخابات کا یہ جائزہ بتاتا ہے کہ پہلی مرتبہ ملکی انتخابات دائیں اور بائیں بازوکی تفریق کے بغیر ہو رہے ہیں، اس سے پہلے ہونے والے انتخابات میں دائیں اور بائیں بازو کی سیاست کا عمل دخل بہت نمایاں تھا۔ سن 1970 میں مغربی پاکستان میں شامل علاقوں کے زیادہ تر ووٹروں نے پیپلز پارٹی کی حمایت کی اور یہ رجحان سن 1997 تک برقرار رہا، بعد کے انتخابات میں ووٹروں کی اکثریت مسلم لیگ کی طرف چلی گئی، اب سن 2013کے انتخابات میں یہ رجحان بھی تبدیل ہوتا دکھائی دے رہا ہے، کیونکہ اب مین سٹریم ووٹرزکا رجحان دائیں بازو کی دو جماعتوں پاکستان مسلم لیگ نُون اور پاکستان تحریک انصاف کی طرف دکھائی دے رہا ہے۔  ڈی ڈبلیو کے ایک سوال کے جواب میں گیلپ پاکستان کے سربراہ ڈاکٹر اعجاز شفیع گیلانی نے بتایا کہ ایسا بھی کم ہی دیکھنے میں آیا ہے کہ انتخابات سے چند گھنٹے پہلے کیے جانے والے سروے بھی انتخابی نتائج کے بارے میں ایک غیریقینی سی صورتحال کی عکاسی کر رہے ہیں، کوئی شخص یقین سے نہیں کہ سکتا کہ تین بڑی جماعتیں ان انتخابات میں کتنے فاصلے سے پہلے ، دوسرے یا تیسرے نمبر پر ہوں گی۔ البتہ یہ بات یقین سے کہی جا سکتی ہے کہ ان انتخابات میں برتری حاصل کرنے والی جماعت بھی اپنے طور پر حکومت نہیں بنا سکے گی اسے دوسری جماعتوں کے ساتھ مل کرمخلوط حکومت ہی تشکیل دینا ہو گی۔ ,ایک غیر سرکاری تنظیم نے پاکستان کے پہلے دس انتخابات کے حوالے سے ایک رپورٹ میں واضح کیا ہے کہ پاکستان میں کسی بھی سیاسی جماعت کو حاصل شدہ ووٹوں کا مطلب ہر گز یہ نہیں کہ اسے انتخابات میں نشستیں بھی زیادہ مل سکتی ہیں۔
شمال مغربی چین کا صوبہ شانگژی چاروں طرف سے خشک علاقوں سے گھرا ہوا ہے۔ اس صوبے کی انتظامیہ چاہتی ہے کہ زیادہ سے زیادہ جوڑوں کو ایسی مراعات کی پیشکش کی جائے، جن سے ان میں بچے پیدا کرنے کی رجحان بڑھے۔اس تناظر میں انتظامیہ زچگی کے بعد ماؤں کو تنخواہوں کے ساتھ ملنے والی چھٹیوں میں بہت بڑا اضافہ کرنے پر غور کر رہی ہے۔بتایا گیا ہے کہ صوبائی حکام چاہتے ہیں کہ تنخواہ کی ادائیگی کے ساتھ سال میں ملنے والی 168 دنوں کی چھٹیوں کو بڑھا کر پورے ایک سال کر دیا جائے۔ اس طرح چین کا یہ صوبہ یورپ کے چند ترقی یافتہ معاشروں کی طرح، جیسے کہ جرمنی اور ناروے کے برابر ہو جائے گا۔, چین کا ایک صوبہ اپنے ہاں بسنے والے جوڑوں کو زیادہ بچے پیدا کرنے کی ترغیب دلانے کی کوشش کر رہا ہے۔ حکام کی جانب سے غالباً ماؤں کو زچگی کے بعد پورے ایک سال کی چھٹی کی پیشکش کی جائے گی۔ 
واٹس اپ، ٹوئیٹر اور فیس بک پر بھی لوگ اس خبر پر تبصرے کر رہے ہیں۔ ملک میں اس بات پر بھی چہ میگوئیاں ہو رہی ہیں کہ ایک ایسے وقت میں کہ جب وزیرِ اعظم نواز شریف اور ان کے گھرانے کو سپریم کورٹ کی طرف سے سخت سوالات کا سامنا ہے، اس خبرکے آنے کا کیا مقصد ہو سکتا ہے۔ چونکہ یہ خبر ایک مخصوص میڈیا گروپ کی طرف سے آئی ہے، آرمی سے ہمدردی رکھنے والے تجزیہ کار اس خبرمیں سازش کے اشارے دیکھتے ہیں۔ اس خبر پر تبصرہ کرتے ہوئے وفاقی اردو یونیورسٹی کے سابق پروفیسر ڈاکڑ توصیف احمد نے ڈی ڈبلیو کو بتایا، ’’پاکستان میں کرپشن ایوب خان کے دور میں شروع ہوئی، انہوں نے جنرل حبیب اللہ پر عنایات کیں۔ ایوب کے دوبیٹے کیپٹن کے طور پر ریٹائر ہوئے لیکن ذرا وہ اس بات کی وضاحت تو کریں کہ وہ آج پاکستان کے بائیس امیر ترین گھرانوں میں کیسے شامل ہو گئے ہیں۔ جنرل ضیاء اور دوسرے جنرلوں کے گھر والوں کے بھی اثاثہ جات کی جانچ پڑتال کی جائے اور ان سے پوچھا جائے کہ ان کے پاس یہ سارا مال کہاں سے آیا ہے۔ اس کا یہ مطلب نہیں کہ سیاست دانوں کا احتساب نہیں ہونا چاہیے۔ ہم تو یہ کہتے ہیں کہ سب کا احتساب کیا جائے ۔‘‘,پاکستان کے سابق آرمی چیف جنرل راحیل شریف کو لاہورمیں سینکڑوں کینال کی اراضی دیے جانے کی خبر پر ملک بھر میں تبصرے ہونے شروع ہو گئے ہیں۔
ایران مذاکراتی میز پر واپسی کے لیے تیار ہے مگر پہلے امریکا اس کے خلاف پابندیاں ختم کرتا ہے تو۔ یہ بات ایرانی صدر حسن روحانی نے سرکاری ٹیلی وژن پر نشر ہونے والے اپنے براہ راست خطاب میں کہی۔ روحانی کا کہنا تھا کہ یہ مذاکرات پانچ جمع ایک کے سربراہان کی سطح تک بھی ہو سکتے ہیں۔ خیال رہے کہ سلامتی کونسل کے پانچ مستقل ارکان اور جرمنی کے ساتھ ہی 2015ء میں ایران کا  جوہری معاہدہ طے پایا تھا۔ ٹیلی وژن پر نشر ہونے والے اپنے خطاب میں روحانی کا کہنا تھا، ''اگر وہ (امریکا) پابندیاں ختم کرتے ہیں تو ہم بات چیت اور معاملات سلجھانے کے لیے تیار ہیں، یہاں تک کہ پانچ جمع ایک کے سربراہان کی سطح تک۔‘‘ واشنگٹن نے شام کے صدر بشارالاسد کی حکومت پر تیل کی فروخت پر پابندی عائد کر رکھی ہے۔ امریکا میں شامی حکومت کے اہلکاروں کی جائیدادیں اور اثاثے منجمد کیے جا چکے ہیں۔ امریکی وزارت خزانہ نے ساری دنیا میں امریکی شہریوں کو شامی حکومت کے ساتھ کسی بھی قسم کے کاروبار یا شام میں سرمایہ کاری نہ کرنے کا حکم دے رکھا ہے۔ سن 2016 میں سابق امریکی صدرباراک اوباما نے کیوبا پر پابندیوں کو نرم کیا تو امریکی سیاحوں نے کیوبا کا رُخ کرنا شروع کر دیا ہے۔ اب صدر ڈونلڈ ٹرمپ کے دور میں امریکی شہریوں پر کیوبا کی سیاحت کرنے پر پھر سے پابندی لگا دی گئی ہے۔ اوباما کی دی گئی رعایت کے تحت کیوبا کے سگار اور شراب رَم کی امریکا میں فروخت جاری ہے۔,ایرانی صدر حسن روحانی نے کہا ہے کہ اگر امریکا ایران کے خلاف ’غیر قانونی‘ پابندیاں ختم کر دے تو ایران جوہری معاملے پر مذاکرات کے لیے تیار ہے۔ 
پاکستانی ذرائع ابلاغ کے مطابق بختیار نے کہا ہے کہ ڈیوس کو کوئی رعایت حاصل نہیں کیونکہ وہ ’بزنس‘ ویزے پر پاکستان آیا تھا، سفارتی ویزے پر نہیں۔ ادھر امریکی میڈیا میں ڈیوس کو فلوریڈا کی ایک سکیورٹی فرم کا کارکن ظاہر کیا جارہا ہے۔ ریمونڈ ڈیوس پر لاہور میں فائرنگ کرکے دو پاکستانی شہریوں کو قتل کرنے کا الزام ہے۔ اس واقعے میں ایک تیسرا پاکستانی شہری بھی امریکی قونصل خانے کی گاڑی کی ٹکر سے اپنی جان گنوا بیٹھا تھا۔  گزشتہ روز اسلام آباد کے امریکی سفارتخانے نے ایک بیان جاری کیا تھا جس میں پاکستان حکومت سے ریمونڈ ڈیوس کو جلد از جلد رہا کرنے کی درخواست کی گئی تھی۔ اس بیان میں ڈیوس کو ایک سفارتکار ظاہر کرتے ہوئے اس کے ساتھ ویانا کنونشن کے تحت رعایت برتنے کا کہا گیا تھا۔ جمعہ کو لاہور کی عدالت میں اپنا بیان قلمبند کرواتے ہوئے ڈیوس نے کہا تھا کہ انہوں نے ذاتی دفاع میں ان دو افراد پر فائرنگ کی تھی۔ ڈیوس کے بقول جب وہ ایک اے ٹی ایم مشین سے رقم نکال کر جارہے تھے تو مارے جانے والے دونوں لڑکوں نے ان کا تعاقب کیا اور جب وہ ٹریفک کے اشارے پر رُکے تو دونوں نے ان پر اسلحہ تان لیا تھا۔  پولیس ذرائع کے مطابق ڈیوس کی فائرنگ سے ہلاک ہونے والوں کے قریب سے دو پستول برآمد کی گئی تھیں تاہم فی الحال ان دونوں لڑکوں کا کوئی مجرمانہ ریکارڈ سامنے نہیں آیا۔ ہلاک ہونے والے ایک شہری فیضان حیدر کے بھائی عمران حیدر نے مؤقف اختیار کیا ہے کہ ان کا بھائی اپنی سلامتی کے لیے محض لائسنس یافتہ پستول ساتھ رکھتا تھا۔,صوبہ پنجاب کے ڈپٹی پراسیکیوٹر جنرل رانا بختیار کے مطابق امریکی شہری ریمونڈ ڈیوس نے پاکستانی شہریوں کی پشت پر فائرنگ کی تھی جس سے ثابت ہوتا ہے کہ اس کا عمل ذاتی دفاع نہیں تھا۔
جرمن اخبار 'نوئس ڈوئچلنڈ‘ کے مطابق 'برانڈ آئلش‘ ویب سائٹ کے اعداد وشمار دیکھ کر اندازہ ہوتا ہے کہ جرمنی میں آباد مسلم کمیونٹی کو کن خطرات کا سامنا ہے۔ سب سے زیادہ حملے گزشتہ برس جون میں ہوئے۔ اس ماہ چوبیس مساجد کو نشانہ بنایا گیا اور یہ تقریبا ہر روز ایک حملہ بنتا ہے۔ اسی مہینے جرمن شہروں کولون، ایزرلون میونخ، ڈوئسبرگ، مائنز اور من ہائیم کی مساجد کو بموں کی دھمکیاں موصول ہوئیں۔ باڈ ہومبرگ، مینڈن اور کولون میں واقع اسلامی اداروں میں گھس کر توڑ پھوڑ کی گئی۔ اسی طرح میونسٹر اور شلیسویگ میں نامعلوم افراد نے مساجد میں رکھی ہوئی قرآن کی کاپیوں کو بھی پھاڑ دیا۔  'برانڈ آئلش‘ ویب سائٹ کے مطابق مساجد پر ہونے والے حملوں کی اصل تعداد اس سے بھی کہیں زیادہ ہو سکتی ہے کیوں کہ ہر واقعہ رپورٹ نہیں ہوتا اور نہ ہی اسے رجسٹر کیا جاتا ہے۔ سن دو ہزار اٹھارہ میں اس ویب سائٹ نے ننانوے مساجد پر حملے ریکارڈ کیے تھے جبکہ جرمن وزارت داخلہ نے ایسے حملوں کی تعداد اڑتالیس بتائی تھی۔ اس کی ایک وجہ یہ بھی ہے کہ متاثرین عموما پولیس کے پاس ایسی شکایتیں درج کروانے سے گریز کرتے ہیں۔  اسلام کو بہتر انداز سے سمجھنے کے لیے بندگی کے طریقے اور ضوابط بتائے جاتے ہیں۔ انہی ضوابط میں سے ایک یہ ہے کہ مسجد میں داخل ہونے سے پہلے جوتے اتار دیے جائیں۔ یہ عمل صفائی اور پاکیزگی کا عکاس بھی ہے کیوں کہ نمازی نماز کے دوران اپنا ماتھا قالین پر ٹیکتے ہیں، اس لیے یہ جگہ ہر صورت میں صاف ہونا چاہیے۔,رواں برس کا آغاز الرحمان مسجد کے نمازیوں کے لیے کوئی خاص اچھا نہیں تھا۔ جرمن شہر ویزل کی اس مسجد کے شیشے توڑ دیے گئے تھے جبکہ مسجد کے صحن سے گیس کی بوتلیں بھی ملیں۔ یہ ثقافتی مرکز کسی دھماکے سے بال بال بچا۔
ایران میں تیل کی قیمتوں میں اضافے کی وجہ سے ملک گیر احتجاج جاری ہے اقوام متحدہ نے ایران میں پیٹرول کی قیمتوں میں اضافے کے بعد سے شروع ہونے والے احتجاج میں درجنوں افراد کے ہلاک ہونے کا خدشہ ظاہر کیا ہے۔ اقوام متحدہ کے انسانی حقوق کے دفتر نے ایران کے سکیورٹی اداروں سے کہا ہے کہ وہ مظاہرین کے خلاف طاقت کے بے دریغ استعمال سے گریز کریں۔ اقوام متحدہ نے ایران سے کہا ہے کہ وہ لوگوں کی انٹرنیٹ تک رسائی کو نہ روکے۔ ایران نے ’غیر ملکی‘ دشمنوں کو احتجاج کا ذمہ دار قرار دیا ہے اور مظاہرین کی مذمت کی ہے۔ ایران میں تیل کی قیمتوں میں اضافے کے خلاف جمعے سے شروع ہونے والا ملک گیر احتجاج جاری ہے جس میں کم از کم چار افراد کی ہلاکت کی تصدیق ہو چکی ہے۔  فرانسیسی خبر رساں ادارے اے ایف پی کے مطابق منگل کو مظاہرین نے تین سکیورٹی اہلکاروں کو ہلاک کر دیا ہے۔ ایران میں جمعے سے شروع ہونے والے احتجاج میں کم از کم پانچ افراد کے ہلاک ہونے کی تصدیق ہو چکی ہے۔ ایران میں حکام نے تین روز سے انٹرنیٹ تک رسائی کو روک دیا ہے جس کی وجہ سے مظاہروں کی فوٹیج حاصل کرنے میں دشواری پیش آ رہی ہے۔  ایران میں اے ایف پی کے صحافیوں نے مرکزی تہران میں دو پیٹرول پمپوں، ایک پولیس سٹیشن اور راہ گیروں کے لیے بنائے گئے پل کو نذر آتش ہوتا دیکھا ہے۔ حکام نے ان صحافیوں کو احتجاج کو ریکارڈ کرنے سے روک دیا ہے۔ تیل کی قیمتوں میں اضافے کے خلاف جب جعمے کو احتجاج شروع ہوا تو ڈرائیوروں نے سڑکوں پر اپنی گاڑیوں کو روک دیا جس سے ملک بھر کی بڑی شاہراہوں پر ٹریفک رک گئی۔ جمعے کو تہران میں شروع ہونے والا احتجاج جلد ہی ملک گیر احتجاج میں تبدیل ہو گیا۔ مظاہرین نے ایران کے گیارہ بڑے شہروں میں بینکوں، پیٹرول سٹیشنوں اور سرکاری املاک کو نقصان پہنچایا۔ ایران میں حکومت نے گذشتہ ہفتے پیٹرول کی قیمتوں میں اضافہ کیا تھا۔ اس اعلان کے مطابق ایران میں ہر شخص اگر ماہانہ 60 لیٹر تیل خریدے گا تو اسے پچاس فیصد اضافی قیمت ادا کرنی ہو گی لیکن اگر اس نے 60 لیٹر سے زیادہ پیٹرول خریدا ہے تو اسے دو سو فیصد اضافی قمیت ادا کرنی ہو گی۔ گذشتہ سال مئی سے امریکی صدر ڈونلڈ ٹرمپ نے ایران پر اضافی اقتصادیاں پابندیاں عائد کر رکھی ہیں جس سے ایران کی معیشت متاثر ہوئی ہے۔  مظاہرین کے ہاتھوں ہلاک ہونے والے سکیورٹی اہلکاروں میں سے ایک کا تعلق پاسداران انقلاب سے ہے جبکہ دو کا تعلق بیسج ملیشیا سے ہے۔ ہلاک ہونے والے اہلکاروں میں مرتضیٰ ابراہیمی، مجید شیخی اور مصطفیٰ رضائی شامل ہیں۔ جمعے کو شروع ہونے والے مظاہروں میں اب تک سرکاری اہلکاروں سمیت چار افراد کے ہلاک ہونے کی تصدیق ہو چکی ہے۔ غیر سرکاری اطلاعات کے مطابق  کم از کم دس افراد ہلاک ہو چکے ہیں۔  ,اقوام متحدہ نے ایران سے کہا ہے کہ وہ لوگوں کی انٹرنیٹ تک رسائی کو نہ روکے۔ ایران نے ’غیر ملکی‘ دشمنوں کو احتجاج کا ذمہ دار قرار دیا ہے اور مظاہرین کی مذمت کی ہے۔
پاکستان میں نمازِ جمعہ اور باجماعت نمازوں کے اجتماعات محدود رکھنے کی حکومتی ہدایات کے ردعمل میں لوگ اپنی رائے کا اظہار کر رہے ہیں کہ آیا کورونا وائرس سے بچاؤ کے لیے کیے جانے والے یہ حفاظتی اقدامات درست ہیں یا نہیں۔  دوسری طرف ’پرے فرام ہوم‘ (#Prayfromhome) یعنی گھر میں نماز پڑھیں بھی ٹرینڈ کر رہا ہے جس میں لوگوں سے مطالبہ کیا جا رہا ہے کہ وہ اپنی رہائش گاہوں میں قیام کرتے ہوئے نماز ادا کریں اور مساجد میں جانے سے گریز کریں کیونکہ اس سے کووڈ 19 کے پھیلاؤ کا خدشہ ہے۔  بعض لوگوں کا کہنا تھا کہ حکومتی ہدایات کے باوجود مساجد میں بڑی تعداد میں لوگ نمازِ جمعہ کی ادائیگی کے لیے موجود تھے۔  کراچی میں کھارادر کے ایس ایچ او مسجد میں آنے والے افراد کو نماز جمعہ کے حوالے سے حکومتی ہدایات کے بارے میں آگاہ کر رہے ہیں وفاقی وزیر مذہبی امور نور الحق قادری نے کہا ہے کہ ملک بھر میں مساجد کھلی رہیں گی لیکن نمازِ جمعہ اوردیگر نمازوں کو محدود رکھا جائے گا اور مساجد میں صرف وہ لوگ آئیں گے جو صحت مند ہیں اور جو باقاعدگی سے نماز ادا کرنے آتے ہیں۔ ان کا کہنا ہے کہ باقی لوگ اپنے گھروں میں اپنے اہلخانہ کے ساتھ باجماعت یا انفرادی طور پر نماز ادا کر سکتے ہیں۔ اس کے علاوہ سندھ، بلوچستان اور پنجاب میں یہ ہدایت جاری کی گئی ہے کہ نمازِ جمعہ میں عام شرکت محدود رکھی جائے گی۔ صوبہ پنجاب کی حکومت نے اعلان کیا ہے کہ کورونا وائرس کے پیشِ نظر صوبے بھر کی تمام مساجد میں صرف تین سے پانچ افراد ہی پانچ وقت کی نماز اور نمازِ جمعہ ادا کریں گے۔ کراچی کی یہ ویڈیو کئی صارفین نے شیئر کی۔ اس میں کھارادار علاقے کے ایس ایچ او ایک مسجد میں آنے والے افراد کو نماز جمعہ کے حوالے سے حکومتی ہدایات کے بارے میں آگاہ کر رہے ہیں۔ بند دروازے کے دوسری طرف سے وہ انھیں کہتے ہیں کہ ’میں آپ کو زبردستی نہیں روک سکتا لیکن گزارش کر سکتا ہوں۔‘ تاہم لوگ اس کے باوجود مسجد کے دروازے پر موجود ہیں۔ اس ویڈیو پر بعض صارفین اپنی رائے دیتے ہوئے کہہ رہے ہیں کہ حکومت اور قانون نافذ کرنے والے اداروں کے لیے ان ہدایات پر عمل کرانا انتہائی مشکل ہے۔  حکومت کی طرف سے کیے جانے والے حفاظتی اقدامات پر بعض لوگوں نے اپنے اختلاف ظاہر کیے ہیں۔ عدن خان لکھتے ہیں کہ یہ اقدام اسلامی تعلیمات کے خلاف ہے۔ ان کے مطابق بحران میں ایسا نہیں کرنا چاہیے کیونکہ لوگ خدا سے اجتماعی دعا مانگنا چاہتے ہیں۔  کچھ صارفین نے اس طرف بھی اشارہ کیا کہ ملک کے کئی علاقوں میں حکومتی ہدایات کی خلاف ورزی ہوئی اور مساجد میں بڑے اجتماعات کے ساتھ نمازِ جمعہ پڑھی گئی۔ ,پاکستان میں نمازِ جمعہ اور باجماعت نماز کے اجتماعات محدود رکھنے کی حکومتی ہدایات کے ردعمل میں لوگ اپنی رائے کا اظہار کر رہے ہیں کہ آیا کورونا وائرس سے بچاؤ کے لیے کیے جانے والے یہ حفاظتی اقدامات درست ہیں یا نہیں۔
ایک طرف اوڑیسہ میں عیسائیوں کے خلاف پر تشدد واقعات کا سلسلہ جاری ہے اور دوسری طرف مہاراشٹر، آندھرا پردیش، مدھیہ پردیش اور اتر پر دیش کے کئی شہروں میں مسلمانوں کے خلاف مذہبی فسادات کے بعد حالات میں کشیدگی بڑہتی جارہی ہے۔ وزیر اعظم من موہن سنگھ نے اس تشویش ناک صورتحال کے پیش نظر قومی یک جہتی کانفرنس کی میٹنگ طلب کی ہے۔ یہ میٹنگ آخری مرتبہ پانچ سال قبل طلب کی گئی تھی۔ ذرائع کے مطابق اس میٹنگ میں آسا م، کرنا ٹک، مہاراشٹر،اوڑیسہ، مدھیہ پردیش اور اتر پردیش میں ہونے والے مذہبی فسادات کے علاوہ دہلی میں ہوئے مبینہ فرضی تصادم کا مسئلہ بھی اٹھایا جا سکتا ہے۔  قومی یکجہتی کانسل کی رکن، شبنم ہاشمی کا کہنا ہے کہ مذہبی فسادات قومی اتحاد کے لیے بہت بڑا خطرہ ہیں اور حکومت اپنی ذمہ داری سے بچ نہیں سکتی: ’’ اب صرف BJP کی حکومت والی ریاستوں میں ہی مذہبی فسادات نہیں ہو رہے۔ کانگریس سرکار کو سخت رویہ اپنانا ہوگا جو اس نے ابھی نہیں اپنایا۔ وہ بھی اس وقت ہندووتا کے نام پر سیاست کر رہی ہے۔ تا کہ آنے والے انتخابات میں انہیں زیادہ سے زیادہ ہندو ووٹ ملیں۔‘‘شبنم ہاشمی کا خیال ہے کہ بھارت میں اس وقت جو فسادات ہو رہے ہیں وہ صرف سیاسی ہتھکنڈے ہیں۔,بھارت میں پانچ سال کے وقفے کے بعد پیر کے روز قومی یکجہتی کانفرنس ہونے جا رہی ہے۔ یہ میٹنگ ایک ایسے وقت میں ہو رہی ہے جب ملک کی مختلف ریاستوں میں مذہبی فسادات میں متعدد افراد کے ہلاک ہونے کیے بعد حالات کشیدہ ہیں۔
چین سے لے کر انڈونیشیا تک اور ترکی سے لے کر نائجیریا تک دنیا بھر سے مسلمان مرد اور خواتین حج کے مناسک کے لیے مکہ مکرمہ کے قریب مِنٰی کے میدان میں جمع ہو گئے ہیں۔ مرد حضرات دو سفید چادروں پر مشتمل یکساں لباس میں ملبوس ہیں تو خواتین بھی زیادہ تر سفید کپڑے زیب تن کیے ہوئے ہیں۔ اس لباس کو احرام کہا جاتا ہے۔ صرف یہی نہیں بلکہ دو ملین مرد وحضرات ایک ہی جیسے مناسک ادا کرتے ہوئے مذہبی یکجہتی اور مساوات کا مظاہرہ کر رہے ہیں۔ سن 1438 ہجری قمری میں مناسک حج کی مذہبی رسومات معمول کی طرح مکہ میں ادا کی جائیں گی۔ سعودی حکام نے اندازہ لگایا ہے کہ اس مذہبی عبادت کے لیے دنیا بھر سے بیس لاکھ کے قریب مسلمان مکہ میں جمع ہوں گے۔ (28.08.2017) حج اسلام کے پانچ ستونوں میں سے ایک ہے۔ جسمانی اور مالی استطاعت رکھنے والے ہر مسلمان پر لازمی ہے کہ وہ زندگی میں ایک بار حج کرے۔ حج کے لازمی مناسک کا آغاز اسلامی مہینے ذی الحج کی آٹھ تاریخ سے ہوتا ہے جب تمام حجاج مِنیٰ میں پہنچتے ہیں اور وہاں رات بسر کرنے کے بعد نو ذی الحج کو میدان عرفات میں جمع ہو کر عبادات کرتے ہیں اور خطبہ حج سنتے ہیں۔ یہ وقوف عرفات کہلاتا ہے اور اس کے بغیر حج مکمل نہیں ہوتا۔ نو ذی الحج کی شب حجاج مزدلفہ میں پہنچ کر رات کو وہیں قیام کرتے ہیں۔ 10 ذی الحج کو حجاج پیغمبر ابراہیم کی سنت پر عمل کرتے ہوئے جانوروں کی قربانی کرتے ہیں اور جمرات پہنچ کر شیطان کی تین علامتی شبیہوں کو کنکر مارنے کے بعد خانہ کعبہ پہنچ کر اس کا طواف کرتے ہیں۔,سعودی عرب میں مسلمانوں کے مقدس ترین شہروں میں سے ایک مکہ میں مناسک حج کا آغاز ہو گیا ہے۔ رواں برس دنيا بھر سے آئے ہوئے دو ملين سے زائد مسلمان حج ادا کر رہے ہيں۔ 
مذکورہ واقعات کو گھناؤنے اسکینڈل کے زمرے میں ڈال کر یہ کہا جا سکتا ہے کہ یہ عوام میں نسل پرستی کے خلاف جذبات بھڑکانے کا سبب بنے۔ تاہم گہری رنگت والے افراد آئے دن اپنی روز مرہ زندگی میں بد ترین نسل پرستانہ رویوں کا شکار ہوتے ہیں اور انہیں اکثر اوقات يہ محسوس نہیں ہوتا کہ پولیس ان سیاہ فام افراد کو بھی تحفظ فراہم کرنے کو اپنا فرض سمجھتی ہے۔ عموماً ہوتا اس کے بالکل برعکس ہے۔ سیاہ فام افراد کا تعاقب کیا جاتا ہے اور انہيں اکثر شکوک و شبہات کی نگاہ سے دیکھا جاتا ہے۔  وزارت داخلہ بھی شکایت درج کرنے کے  اختیارات رکھتی ہے۔ لیکن جرمنی میں سیاہ فام باشندوں کے انیشی ایٹیو کے ترجمان طاہر ڈیلہ کا خیال ہے ،''سرکاری  وکیل پرائیویٹ افراد سے زیادہ پولیس پر اعتماد کرنا چاہتا ہے۔ ہمیں قانونی کارروائی کے لیے شکایات کے اندراج کے لیے آزادانہ  ڈھانچے کی ضرورت ہے، جہاں ہم مداخلت کر سکتے ہیں۔ جہاں لوگ مداخلت کے ذریعے نسل پرستانہ سلوک کرنے والے کو ذمہ دار ٹھہرا سکیں۔‘‘ سب سے پہلے، نسل پرستانہ حقوق انسانی کے جرائم کے خلاف تحفظ کی ضرورت ہے۔  مطلب یہ ہوا کہ ''مجھے پولیس کے خلاف شکایت پولیس محکمے کو ہی درج کرانا ہوں گی ۔‘‘,جارج فلوئڈ کی موت کے بعد نہ صرف امریکا میں پولیس افسران کے خلاف نسل پرستی کے الزامات لگائےگئے بلکہ جرمنی میں بھی انسانی حقوق کے کارکن اب مطالبہ کر رہے ہیں کہ محکمہ پولیس میں مبينہ نسل پرستانہ رجحانات کی چھان بین کی جائے۔
 ویلز کے علاقے نیوپورٹ میں جاری نیٹو اجلاس سے افتتاحی خطاب کرتے ہوئے مغربی دفاعی اتحاد کے سربراہ آندرس فوگ راسموسن نےکہا کہ یوکرائن کے تنازعے میں ایک ڈرامائی صورتحال کا سامنا ہے۔ ان کے بقول روس یوکرائن کو نشانہ بنا رہا ہے۔ راسموسن نے مزید کہا کہ دوسری طرف نظر دوڑائی جائے تو جنوب مشرقی میں اسلامک اسٹیٹ کے نام سے ایک دہشت گرد گروپ ابھر کر سامنے آ رہا ہے۔ ان کے بقول نیٹو کو اس بڑھتے ہوئے خطرے کو زیر کرنے کے لیے بھی اقدامات کرنے ہوں گے۔  امریکا اور برطانیہ کے ایماء پر نیٹو سربراہی اجلاس کے دوران یوکرائن کے معاملے میں روس کے خلاف مشترکہ موقف اختیار کرنے اور شام و عراق میں اسلامک اسٹیٹ کی شدت پسندی کو روکنے کے لیے تیار رہنے جیسے موضوعات کو خصوصی اہمیت حاصل رہے گی۔   اس دوران اس کانفرنس میں شریک افغان وفد میں شامل ایک کرنل نے لندن پہنچ کر سیاسی پناہ کی درخواست دے دی ہے۔ برطانوی اخبار دی ٹائمز کے مطابق کرنل عنایت اللہ باراک افغان وزیر دفاع بسم اللہ خان محمد کے ساتھ برطانیہ پہنچے تھے اور انہوں نے فوراً ہی سیاسی پناہ حاصل کرنے کی کوششیں شروع کر دی ہیں۔  برطانیہ میں ہونے والے اس اجلاس کو سرد جنگ کے خاتمے کے بعد سے نیٹو کی سب سے اہم ترین سربراہی کانفرنس قرار دیا جا رہا ہے۔ دو برس قبل شکاگو کے بعد یہ پہلی نیٹو کانفرنس ہے۔,دنیا بھر کے ساٹھ ممالک کے رہنما مغربی دفاعی اتحاد نیٹو کے سربراہی اجلاس میں شرکت کے لیے برطانوی علاقے ویلز میں موجود ہیں۔ 1990ء کے بعد پہلی مرتبہ برطانیہ کسی نیٹو سربراہی اجلاس کی میزبانی کر رہا ہے۔
دوسرے کوارٹر فائنل میں انگلش اسٹرائیکر وین رونی کے بہترین کھیل سے مانچسٹر یونائیٹڈ نے چیلسی کو زیر کیا۔ رونی نے کھیل کے پہلے ہاف ہی میں گول کرکے چیلسی پر دباؤ بڑھا دیا تھا۔ ایک سابقہ میچ کے دوران ٹیلی وژن کیمرے کے سامنے جاکر غیر اخلاقی بات کرنے کی پاداش میں رونی پر فیفا کی جانب سے پابندی عائد ہے۔اس کے باوجود وہ دباؤ میں دکھائی نہیں دیے۔ مانچسٹر یونائیٹڈ کے مینیجر ایلیکس فیرگوسن کا میچ کے بعد کہنا تھا، ’’رونی کو آخری لمحات تک گھیرنے کی کوششیں کی جاتی رہیں تاہم اس نے اپنا کھیل متاثر ہونے نہیں دیا اور زبردست فارم دکھائی۔‘‘ گزشتہ شب کے اس کوارٹر فائنل میں چیلسی کو ایک لحاظ سے بدقسمت بھی قرار دیا جا سکتا ہے۔ اختتامی لمحات میں ان کے فاروڈ کھلاڑی Ramiresکو مانچسٹر یونائیٹڈ کے دفاعی کھلاڑی نے ڈی ایریا میں گرا دیا تھا۔ چیلسی کے کھلاڑیوں نے گول کرنے کے کئی مواقع ملے تاہم وہ انہیں یقینی گول میں نہ بدل سکے۔ یہ کوارٹر فائنل جیت کر اب یونائیٹڈ کی ٹیم ممکنہ طور پر سیمی فائنل میں جرمن کلب شالکے کا مقابلہ کرے گی جبکہ بارسلونا ممکنہ طور پر ریال میڈریڈ کا مقابلہ کرے گی۔ سیمی فائنل کے آغاز سے قبل اگلے ہفتے کوارٹر فائنل کے دوسرے مرحلے کا آغاز ہوگا۔کوارٹر فائنل کے دوسرے مرحلے کے میچ بارہ اور تیرہ اپریل کو کھیلے جائیں گے۔,فٹ بال کی چیمپئنز لیگ میں ہسپانوی کلب بارسلونا اور انگلش کلب مانچسٹر یونائیٹڈ نے کوارٹر فائنل جیت کر سیمی فائنل تک رسائی حاصل کرنے کے امکانات روشن کر لیے ہیں۔
پشاور میں پشتون تحفظ موومنٹ کے زیرِ اہتمام جلسہ کیا گیا جس میں تحریک کے سربراہ منظور پشتین نے کہا کہ لاپتہ ہونے والے آخری شخص کی بازیابی تک یہ تحریک جاری رہے گی۔ پشاور میں پشتون تحفظ موومنٹ کے زیرِ اہتمام جلسہ کیا گیا لاپتہ پختونوں کے رشتہ داروں نے بڑی تعداد میں شرکت کی شرکا نے لاپتہ نوجوانوں کی تصاویر اٹھا رکھی تھیں جن پر ان کے لاپتہ ہونے کی تفصیلات موجود تھیں پشتون تحفظ تحریک کے سربراہ منظور پشتین نے کہا کہ لاپتہ ہونے والے آخری شخص کی بازیابی تک یہ تحریک جاری رہے گی۔ لاپتہ افراد کے ورثا کا مطالبہ ہے کہ ان کے پیاروں کے بارے میں انھیں معلومات دی جائیں جلسے کے دوران تحریک کے لیے چندہ بھی اکٹھا کیا گیا جلسے میں شامل شرکا نے روایتی ٹوپیاں پہن رکھی تھی,پشاور میں پشتون تحفظ موومنٹ کے زیرِ اہتمام جلسہ کیا گیا جس میں تحریک کے سربراہ منظور پشتین نے کہا کہ لاپتہ ہونے والے آخری شخص کی بازیابی تک یہ تحریک جاری رہے گی۔
 اسلام آباد سے ملنے والی رپورٹوں کے مطابق کابل میں امریکی سفارت خانے کے لیے سپلائی لے کر جانے والے چار ٹرکوں کو پاکستان سے ہمسایہ ملک افغانستان جانے کی اجازت جمعے کے روز دی گئی۔ کل جمعے ہی کو کئی روزہ غیر یقینی صورتحال کے بعد پاکستانی صدر آصف علی زرداری بھی امریکا کے لیے روانہ ہو گئے تھے۔ ان کےاس دورے کا مقصد شکاگو میں بیس اور اکیس مئی کو ہونے والی نیٹو کی ایک انتہائی اہم کانفرنس میں شرکت کرنا ہے۔  پاکستانی وزارت خارجہ کے اس اہلکار نے اپنا نام ظاہر نہ کرنے کی شرط پر بتایا کہ پاکستانی اور امریکی حکام کو اسلام آباد اور واشنگٹن حکومتوں نے زور دے کر کہا تھا کہ وہ اپنی بات چیت جلد ازجلد مکمل کریں تاکہ پاکستانی حکومت نیٹو سپلائی روٹ دوبارہ کھولے جانے سے متعلق جلد ازجلد باضابطہ اعلان کر سکے۔  قبل ازیں پاکستانی وزیر خارجہ حنا ربانی کھر نے بھی گزشتہ ہفتے کہا تھا کہ اسلام آباد حکومت نے نیٹو سپلائی روٹ کی بندش کے ساتھ اپنے لیے طے کردہ مقاصد حاصل کر لیے ہیں۔ حنا ربانی کھر نے یہ بھی کہا تھا کہ اسلام آباد حکومت نے یہ فیصلہ کر لیا ہے کہ امریکا کے ساتھ تعلقات میں دوبارہ تعمیری پیش رفت کو یقینی بنانے کا وقت آ گیا ہے۔  پاکستان کے راستے کابل میں امریکی سفارت خانے کے لیے سپلائی لے کر جانے والے ٹرکوں کو گزرنے کی اجازت دینے سے پہلے خبر ایجنسی روئٹرز نے یہ اطلاع بھی دی تھی کہ اس سپلائی روٹ کی بحالی کا معاملہ ابھی مزید تاخیر کا شکار بھی ہو سکتا ہے۔,پاکستانی حکومت نے کابل میں امریکی سفارت خانے کے لیے سپلائی لے کر جانے والے چار ٹرکوں کو اپنے ہاں سے گزر کر افغانستان جانے کی اجازت دے دی ہے۔ یہ بات آج ہفتے کو اسلام آباد میں ملکی حکام اور میڈیا کی طرف سے بتائی گئی۔
 اس سال شہر کولون ميں ہونے والی اس گيمز کوم نمائش کو جس رقبے پر سجايا گيا ہے وہ فٹ بال کے 14 ميدانوں جتنا بڑا ہے۔ اس پر دنيا کے 600 سے زائد نمائش کنندگان اپنی مصنوعات کی نمائش کر رہے ہيں۔ نمائش ديکھنے کے لیے جانے والے شائقین کمپيوٹر مانيٹرز اور بڑی بڑی اسکرينوں پر کمپيوٹر گيمز انڈسٹری کے نت نئے کھيلوں کا مشاہدہ کر سکتے ہيں۔   وقت کے ساتھ ساتھ جرمنی ميں صورتحال یہ ہے کہ تقريباً ہر تيسرا فرد باقاعدگی سے کمپيوٹر گیمز کھيلتا ہے۔ مسلسل زيادہ افراد ان کھيلوں کی طرف مائل ہو رہے ہيں۔ وقت کے ساتھ ساتھ اب کمپيوٹر گيمز ميں خواتین کی دلچسپی بھی مردوں کے تقريباً برابر ہو چکی ہے۔ اسی مناسبت سے ان گیمز کی فروخت ميں بھی اضافہ ہو گيا ہے۔ اس سال کے پہلے نصف حصے ميں انٹرنيٹ پر يا کسی دکان سے کمپيوٹر گيمز خريدنے والے جرمن شہریوں کی تعداد اندازاً 35 ملين تھی۔ ليکن فروخت ميں اضافے کا مطلب لازمی طور پر منافع ميں اضافہ نہيں ہے۔ چنانچہ جرمنی کی کمپيوٹر گيمز صنعت اس سال پچھلے سال کے مقابلے ميں زيادہ کمائی کر بھی سکی تب بھی وہ ايک فيصد سے زيادہ نہيں ہو گی۔ ,جرمنی کے شہر کولون ميں آج سے کمپيوٹر گيمز کی دنیا کی سب سے بڑی نمائش ’گيمز کوم‘ کا آغاز ہو رہا ہے۔ اتوار تک جاری رہنے والی اس نمائش ميں دنيا بھر سے کمپيوٹر گيمز کے تيار کنندگان اور کھلاڑی شرکت کر رہے ہيں۔
 اے ایف پی نے لکھا ہے کہ اس ویڈیو کی طوالت قریب 30 سیکنڈ ہے اور اس میں ایک ایسی خاتون کو کلمہ پڑھتے ہوئے دیکھا جا سکتا ہے، جس کی عمر بظاہر 19 اور 21 برس کے درمیان تھی۔ اس خاتون کو، جس کا نام رخسانہ بتایا گیا ہے، ایک گڑھا کھود کر اس میں گاڑھ دیا گیا تھا اور ویڈیو میں لوگوں کو اس کو پتھر مارتے ہوئے دیکھا جا سکتا ہے۔  سیما جوئندہ نے، جو افغانستان میں صوبائی گورنر کے فرائض انجام دینے والی صرف دو خواتین میں سے ایک ہیں، بتایا، ’’رخسانہ کو طالبان، مقامی مذہبی رہنماؤں اور غیر ذمہ دار مسلح وار لارڈز نے سنگسار کیا۔‘‘ صوبے غور کی گورنر نے کہا، ’’حکام کو ملنے والی اطلاعات کے مطابق رخسانہ کے خاندان نے اس کی شادی اس کی مرضی کے خلاف کر دی تھی اور وہ ایک ایسے نوجوان مرد کے ہمراہ فرار ہونے کی کوشش کر رہی تھی، جو اس کا ہم عمر تھا۔‘‘  سیما جوئندہ نے اس ہلا دینے والے واقعے کی مذمت کرتے ہوئے کابل حکومت سے مطالبہ کیا کہ وہ طالبان عسکریت پسندوں کو غور سے نکالنے کے لیے مسلح آپریشن کرے۔ انہوں نے زور دے کر کہا، ’’یہ اس علاقے میں اپنی نوعیت کا پہلا واقعہ ہے لیکن یہ آخری نہیں ہو گا۔ خواتین کو یوں تو پورے افغانستان میں ہی مسائل کا سامنا ہے لیکن غور میں ‌صورت حال خاص طور پر تشویشناک ہے۔‘‘  اے ایف پی نے مقامی ذرائع کے حوالے سے لکھا ہے کہ اس نوجوان مرد کو سنگسار نہیں کیا گیا، جس کے ساتھ رخسانہ مبینہ طور پر فرار ہونے کی کوشش کر رہی تھی۔ اس افغان نوجوان کے بارے میں کوئی دیگر تفصیلات بھی نہیں بتائی گئیں کہ وہ کون ہے اور اس وقت کہاں ہے۔,افغانستان میں طالبان عسکریت پسندوں نے ایک نوجوان خاتون کو سنگسار کر دیا ہے۔ اس خاتون پر الزام لگایا گیا تھا کہ وہ اپنی مرضی کے خلاف شادی کے بعد اپنے مبینہ محبوب کے ساتھ فرار ہونے کی کوشش کر رہی تھی۔
دنیا میں اب بھی چھوٹے، علاقائی تنازعات اب بھی سامنے آتے رہتے ہیں۔ ایتھیوپیا میں خانہ جنگی چل رہی ہے اور یوکرین کے تنازع میں سنہ 2014 سے اب تک 14 ہزار لوگ ہلاک ہو چکے ہیں۔ شام میں دراندازی اب تک جاری ہے اور شدت پسند تنظیم نام نہاد دولتِ اسلامیہ افریقہ کے کچھ حصوں میں اب تک اپنی کارروائیاں جاری رکھے ہوئے ہے۔  دوسری جانب روسی فوجیں یوکرین کی سرحدوں پر اکٹھی ہو رہی ہیں اور روس نے نیٹو سے مطالبہ کیا ہے کہ وہ اپنے کچھ رکن ممالک کو نیٹو سے نکال دے، جبکہ چین بھی تائیوان کے دوبارہ حصول کے لیے زور و شور سے بیانات دے رہا ہے، چاہے اس کے لیے طاقت ہی کیوں نہ استعمال کرنی پڑے۔  ’مستقبل کی جنگوں‘ کا دور اب آ ہی چکا ہے۔ مغرب اور روس و چین کے درمیان بڑے تنازعات کی کئی جہتیں اب تک تیار اور کامیابی سے آزمائی  جا چکی ہیں۔  روس نے 16 نومبر کو خلا میں ایک میزائل کی آزمائش کرتے ہوئے اپنی ہی ایک سیٹلائٹ کو تباہ کر دیا۔ موسم گرما میں چین نے اپنے جدید ہائپرسونک میزائلوں کی آزمائش کی جو آواز کی رفتار سے کئی گنا تیز سفر کر سکتے ہیں۔  وہ روس اور چین کا تذکرہ کر رہی تھیں جنھیں برطانیہ کے ایک سکیورٹی جائزے میں مغرب کے لیے بالترتیب 'شدید خطرہ' اور طویل مدتی 'سٹریٹجک مخالف' قرار دیا گیا ہے۔  مگر اگر مغرب اور روس کے درمیان یوکرین کے معاملے پر، یا تائیوان کے معاملے میں امریکہ اور چین کے درمیان حالیہ تناؤ باقاعدہ دشمنی میں تبدیل ہو گیا تو منظرنامہ کیا ہو گا؟  سب سے بڑا فوجی خطرہ منصوبہ بندی کے بغیر تنازع وسیع کرنا ہے۔ اگر آپ کی سیٹلائٹس کام نہیں کر رہیں اور زیرِ زمین کمانڈ بنکرز میں بیٹھے آپ کے منصوبہ سازوں کو نہیں پتا کہ کیا ہو رہا ہے تو اگلی چال چلنا بہت مشکل ہو سکتا ہے۔  مگر ایک شعبے ایسا ہے جس میں مغرب چین اور روس سے کہیں زیادہ پیچھے ہے۔  روس نے اپنے ہائپرسونک کروز میزائل ’زیرکون‘ کی کامیاب آزمائش کا اعلان کرتے ہوئے دعویٰ کیا ہے کہ وہ دنیا بھر میں کہیں بھی کسی بھی دفاعی نظام کو نشانہ بنا سکتا ہے۔  چین نے ڈونگ فینگ سنہ 2019 میں پہلی بار نمائش کے لیے پیش کیے تھے جن میں ایک ہائپرسونک گلائیڈ وہیکل نصب ہوتی ہے۔ یہ کرّہ ہوائی میں سے ناقابلِ پیشگوئی راستہ اختیار کر سکتی ہے جس سے اس کا پتا لگانا نہایت مشکل ہو جاتا ہے۔  مگر ابھی جب سنہ 2022 شروع ہونے والا ہے تو یوکرین کی سرحدوں پر جمع ہونے والی روسی فوجیں اب تک روایتی ہتھیاروں سے لیس ہیں جن میں روایتی ہارڈویئر، ٹینکس، بکتربند گاڑیاں اور فوجی شامل ہیں۔ یہ سب ساز و سامان وہی ہے جو روس نے اگر خطہِ بلقان پر دوبارہ قبضے کا فیصلہ کیا تو وہ استعمال کرے گا۔ ,مغرب اب بھی چین اور روس سے ہائپرسونک میزائلوں کے شعبے میں بہت پیچھے ہے۔
ترکی میں گزشتہ کئی برسوں سے ایردوآن اور ان کی جماعت کی زبردست مقبولیت کی ایک بڑی وجہ یہ ہے کہ اس جماعت کی اپنی پارلیمانی اکثریت کی وجہ سے اکیلے ہی بنائی گئی گزشتہ دونوں حکومتوں نے ملک میں اقتصادی اور سیاسی استحکام کو یقینی بنانے میں قابل رشک حد تک کامیابی حاصل کی ہے۔ رجب طیب ایردوآن کی قیادت میں ترکی میں اے کے پی نے اپنی پہلی یک جماعتی قومی حکومت سن 2002 میں بنائی تھی۔ پھر سن 2007 کے عام الیکشن میں اس پارٹی کو کل ڈالے گئے ووٹوں میں سے 47 فیصد ووٹ ملے اور وہ دوبارہ اقتدار میں آ گئی۔ بلکہ شاید یہ کہنا مناسب ہو گیا کہ گزشتہ انتخابات سے پہلے والی حکومت ہی الیکشن کے بعد بننے والی نئی حکومت بھی تھی۔ اب کل اتوار کے روز ہونے والے پارلیمانی الیکشن میں سیاسی ماہرین کو یقین ہے کہ ایردوآن کی پارٹی برائے انصاف اور ترقی ایک بار پھر 45 اور 50 فیصد کے درمیان عوامی تائید حاصل کرنے میں کامیاب رہے گی اور یوں ایردوآن ہی کی قیادت میں AKP مسلسل تیسری بار انقرہ میں حکومت بنا سکے گی۔ اس وقت ترکی میں استنبول سمیت ہر چھوٹے بڑے شہر میں ایردوآن، ان کی جماعت اور اس جماعت کے انتخابی امیدواروں کے ان گنت پوسٹر اور بینر دیکھنے میں آتے ہیں۔ اس پارٹی کا سب سے بڑا نعرہ ’ٹارگٹ 2023‘ ہے۔ اس ’ٹارگٹ‘ سے مراد اے کے پی اور اس وقت 57 سالہ ایردوآن کا وہ جامع سیاسی پروگرام ہے، جس پر موجودہ ترک حکومت جدید ترک ریاست کے ایک جمہوریہ کے طور پر قیام کی سو سالہ تقریبات کے موقع تک عملدرآمد کو یقینی بنانا چاہتی ہے۔,ترکی میں اتوار بارہ جون کو ہونے والے پارلیمانی انتخابات میں وزیر اعظم رجب طیب ایردوآن کی کسی حد تک اسلامی نظریات کی حامل جماعت اے کے پی کی بڑی واضح اکثریت سے مسلسل تیسری مرتبہ کامیابی کا قوی امکان ہے۔
حکام کا کہنا ہے کہ ان جھڑپوں میں کم از کم 30 افراد زخمی بھی ہوئے ہیں۔ پیر کے روز بشکیک کے نزدیک ’مایوکا‘ نامی ایک گاؤں کے کرغیز نسل سے تعلق رکھنے والے باشندوں نے اس گاؤں کے روسی اور ترک نسل سے تعلق رکھنے والے مکینوں کی زمینوں پر قبضہ کرنے کی کوشش کی۔ یہ فسادات اتنی شدت اختیار کر گئے کہ کرغیزستان کی عبوری حکومت کو وہاں سینکڑوں پولیس اہلکار بھیجنا پڑے۔ مقامی فورسز اور پولیس کی مدد سے پیر کو ہونے والی شدید جھڑپوں کے بعد منگل کے روز صورتحال پر قابو پا لیا گیا۔ پولیس نے ہنگامہ آرائی کرنے والے 40 افراد کو گرفتار کر لیا ہے۔,حکام کے مطابق پیر کے روز دارالحکومت بشکیک کے مضافات میں ایک گاؤں میں ہونے والے نسلی فسادات کے نتیجے میں کم از کم 6 افراد کی ہلاکت کے بعد علاقے میں حفاظتی انتظامات سخت تر کر دئے گئے ہیں۔
 اس طرح افغانستان بھر میں پُر تشدد حملوں کا وہ سلسلہ جاری ہے، جس کے دوران گزشتہ چند روز کے دوران درجنوں افراد موت کے منہ میں جا چکے ہیں، بے شمار زخمی ہوئے ہیں اور جس میں ابھی ایک روز پہلے کابل میں مغربی دفاعی اتحاد نیٹو کے ایک اڈے کو بھی نشانہ بنایا گیا۔  مختلف خبر رساں اداروں کی متفقہ رپورٹوں کے مطابق خود کُش حملے کا تازہ واقعہ ہفتے کو دیر گئے قندوز صوبے کے ضلعے خان آباد میں پیش آیا۔ ضلعی گورنر حیات اللہ امیری نے بتایا کہ یہ کار دیسی ساخت کے دھماکا خیز مواد سے بھری ہوئی تھی اور اسے ایک اجتماع کے قریب دھماکے سے اڑایا گیا۔ پولیس کے ترجمان سرور حسینی نے جرمن نیوز ایجنسی ڈی پی اے کو بتایا کہ اس حملے کا مقصد ایک حکومت نواز ملیشیا کے اجتماع کو نشانہ بنانا تھا۔  صوبائی گورنر کے ترجمان عبدالودود وحیدی نے نیوز ایجنسی ایسوسی ایٹڈ پریس سے باتیں کرتے ہوئے بتایا کہ اس دھماکے کے ذریعے جرائم پیشہ افراد کے ایک گروہ کے ایک اجتماع کو نشانہ بنایا گیا اور یہ کہ یہ ایک ایسا گروہ ہے، جو ماضی میں قومی سکیورٹی فورسز کو بھی اور طالبان باغیوں کو بھی حملوں کا ہدف بناتا رہا ہے۔  مشرقی ننگرہار صوبے میں ہفتے کے روز ہی افغان فورسز نے ایک ڈرون حملہ کیا، جس میں پندرہ باغی ہلاک اور نو زخمی ہو گئے۔ یہ بات اس صوبے کے پولیس چیف کے ترجمان حضرت حسین مشرقی وال نے بتائی۔ اُنہوں نے یہ بھی بتایا کہ بین الاقوامی فورسز کی جانب سے کیے جانے والے ایک فضائی حملے میں کم از کم دَس باغیوں کو ہلاک کر دیا گیا۔,شمالی افغانستان میں ہفتے کو دیر گئے ایک طالبان خود کُش حملہ آور نے اپنی بارود سے بھری موٹر گاڑی دھماکے سے اڑا دی، جس کے نتیجے میں کم از کم بائیس افراد ہلاک ہو گئے۔ اس واقعے میں کوئی درجن بھر افراد زخمی بھی ہوئے ہیں۔
 امریکی خبر رساں ادارے اے پی نے ابوجہ سے موصول ہونے والی اطلاعات کے حوالے سے بتایا ہے کہ یہ خونریز حملہ پوٹیسیکوم کے علاقے میں واقع گورنمنٹ سائنس سيکنڈری اسکول میں پیر کے دن اس وقت ہوا، جب بچے اسکول اسمبلی میں شریک تھے۔ طبی حکام نے اس کارروائی کی تصدیق کرتے ہوئے ہلاکتوں میں اضافے کا خدشہ ظاہر کیا ہے۔ پولیس نے شبہ ظاہر کیا ہے کہ یہ حملہ بوکو حرام نامی اسلامی شدت پسند تنظیم نے کیا ہے۔  اس حملے میں زندہ بچ جانے والے ایک طالب علم موسی ابراہیم یحییٰ نے اے پی کو بتایا کہ اسکول میں منعقد ہونے والی ہفتہ وار اسمبلی میں دو ہزار بچے شریک تھے، جب حملہ آور نے يہ بم دھماکا کیا۔ اس سترہ سالہ بچے کے بقول، ’’صبح ساڑھے سات بجے پرنسپل نے خطاب کرنا تھا، لیکن اس سے پہلے ہی ایک زور دار دھماکا ہوا۔ میں نے دیکھا کہ بچے چیخنے اور رونے لگے۔ دھماکے کے بعد میں نے جب خود کو دیکھا تو میں خون تربتر تھا۔‘‘  دوسری طرف واشنگٹن حکومت نے اس بہیمانہ حملے کی شدید الفاظ میں مذمت کی ہے۔ امریکی اسٹیٹ ڈپارٹمنٹ کی ترجمان جین ساکی نے کہا، ’’ہماری ہمدردی متاثرین اور ان کے گھر والوں کے ساتھ ہے۔ اقوام متحدہ کی سیکرٹری جنرل بان کی مون نے بھی شمالی نائجیریا میں تعلیمی مراکز پر آئے روز ہونے والے حملوں پر تحفظات کا اظہار کرتے ہوئے اس تازہ حملے کی مذمت کی ہے۔ یونیسیف نے کہا ہے کہ اسکولوں اور بچوں پر ہونے والے یہ حملے دراصل نائجیریا کے مستقبل پر حملے ہیں۔,شمالی نائجیریا کے ایک اسکول میں ہوئے بم دھماکے کے نتیجے میں کم ازکم اڑتالیس بچے ہلاک جبکہ 79 زخمی ہو گئے ہیں۔ حکام نے بتایا ہے کہ خود کش حملہ آور اسکول کا یونیفارم پہنے ہوا تھا۔ واشنگٹن نے اس حملے کی شدید مذمت کی ہے۔
 صوبہ بلوچستان کے حکام نے بتایا ہے کہ ہتھیار ڈالنے والوں میں تیس باغی اور ان کے دو کمانڈر شامل ہیں۔ خبر رساں ادارے اے ایف پی کے مطابق ان بتیس عسکریت پسندرں کا تعلق دو مختلف مسلح گروپوں سے ہے، جن میں بلوچ لبریشن آرمی اور یونائیٹڈ بلوچ آرمی شامل ہیں۔ ان دونوں تنظیموں کا شمار ان گروپوں میں ہوتا ہے، جو ایک طویل عرصے سے معدنی ذخائر سے مالا مال اس صوبے میں حکومتی فورسز کے خلاف لڑ رہے ہیں۔  مری قبیلے کے سردار نواب چنگیز مری نے مزید کہا کہ ان افراد کو معاشرے میں دوبارہ ضم کرنا حکومت کی ذمہ داری ہے اور انہیں روزگار بھی مہیا کیا جائے گا۔ اس موقع پر ہتھیار پھینکنے والے ایک کمانڈر مرجان خان نے کہا، ’’ہمیں گمراہ کیا گیا اور ہم سے اپنے ہی ملک کے خلاف لڑنے کے لیے کہا گیا، جو بالکل ہی غلط تھا۔‘‘  بتایا گیا ہے کہ ہتھیار پھینکنے کے موضوع پر علیحدگی پسندوں اور حکام کے مابین طویل عرصے سے مذاکرات جاری تھے۔ رواں برس جون میں بھی اسی طرح سو سے زائد بلوچ علیحدگی پسندوں نے ہتھیار ڈال کر حکومت کا ساتھ دینے کا اعلان کیا تھا۔ شدت پسندوں کی جانب سے اس سے قبل بھی کئی مرتبہ بلوچستان کے لیے مزید حقوق کی خاطر حکومت مخالف مسلح تحریک شروع کی جا چکی ہے۔ اس دوران کئی سو فوجی اور شدت پسند ہلاک ہو چکے ہیں۔,پاکستانی صوبہ بلوچستان میں علیحدگی پسندوں کی جانب سے ہتھیار ڈالنے کا سلسلہ بدستور جاری ہے۔ حکام نے بتایا ہے کہ مزید بلوچ باغیوں نے ہتیھار ڈالتے ہوئے حکومتی عمل داری تسلیم کر لی ہے۔
جرمنی کی قومی فٹ بال لیگ کے تیئسویں میچ ڈے کے دوران گزشتہ روز چھ میچ کھیلے گئے اور اکثر نتائج حسب توقع تھے سوائے مؤنشن گلاڈباخ ٹیم کی کامیابی کے۔ اُس کے میچ جیتنے سے اُس کی پوزیشن میں کوئی بڑا فرق تو نہیں آ یا البتہ ہیمبرگ کی ٹیم کو خاصا نقصان پہنچا ہے۔  گزشتہ روز بائرن کی ٹیم کو شاندار کامیابی حاصل ہوئی۔ ہے نوور کی ٹیم کو اُس نے ایک کے مقابلے میں پانچ گولوں سے شکست دی۔ اِس کامیابی سے وہ ایک بار پھر بلندی کی طرف پہچنے کی کوشش میں ہے۔ وہ اب ہوفن ہائیم کے بعد تیسری پوزیشن پر ہے۔  ویسے یہ دونوں ٹیمیں دوسرے مقام پر براجمان ہیں۔ ہوفن ہائیم کی ٹیم اگر میچ جیت لیتی تو وہ پوائنٹس کو بہتر کر سکتی تھی مگر وہ اب دوسری پوزیشن پر ہے۔ اُس کا میچ بریمن کی ٹیم کے ساتھ بغیر کسی گول کے برابر رہا۔ یائرن میونخ اور ہوفن ہائیم ٹیموں کے بیالیس بیالیس پوائنٹ ہیں۔ ہیرتھا ٹیم کے کھلاڑی Andriy Voronin کے شاندار ہیٹ ٹرک بھی ہے۔ اِس کامیابی سے ہیرتھا کو اپنی قریب ترین ٹیم سے چار پوائنٹ کی برتری حاصل ہے۔ اگر برلن کی ہیرتھا اپنی کامیابیوں کا سلسلہ جاری رکھتی ہے اور وہ چیمپیئن شپ جیتنے میں کامیاب ہو جاتی ہے تو سن اُنیس سو اکتیس کے بعد وہ لیگ چیمپیئن بن سکے گی۔ چوتھی پوزیشن پر Wolfsburg کی ٹیم ہے۔ گزشتہ روز اُس نے اپنے پانچویں میچ میں مسلسل کامیابی حاصل کی ہے۔ ہفتے کی شام کو اُس نے Karlsruhe کی ٹیم کو ایک گول سے شکست دی۔,جرمنی کی قومی فٹ بال لیگ میں ہفتے کو چھ میچ کھیلے گئے جس میں بائرن میونخ ٹیم کی شاندار جیت نے اُس کی پوزیشن کو بہتر کردیا ہے۔ اگلے میچوں میں ایسی کارکردگی سے بائرن میونخ کی ٹیم اپنے اعزاز کا دفاع یقیناً کر سکے گی۔
 پاکستانی فوج کے مطابق شمالی وزیرستان کے اہم شہروں میرانشاہ اور میر علی سے شدت پسندوں سے مکمل صفایا کر دیا گیا ہے۔ فوجی بیان کے مطابق، ’’اس آپریشن کے آغاز سے اب تک 910 دہشت گردوں کو ہلاک کیا گیا ہے۔ دہشت گردی کے خلاف لڑائی میں پورے ملک میں 82 میں فوجی شہید ہوئے جبکہ 269 زخمی ہوئے۔‘‘  شدت پسندوں کی ہلاکتوں میں وہ 42 عسکریت پسند بھی شامل ہیں جنہیں ملک بھر میں خفیہ اطلاعات کی بنیاد پر کی جانے والی کارروائیوں کے دوران ہلاک کیا گیا۔ فوجی بیان کے مطابق ملک بھر میں ایسے 2000 سے زائد آپریشن کیے گئے۔  فوج کی طرف سے کہا جاتا ہے کہ آپریشن کیے جانے والے علاقے کی سویلین آبادی کو مناسب وقت دیا گیا تھا کہ وہ علاقے سے نکل جائیں اور یہ کہ عسکریت پسند ان میں سے بعض کو انسانی ڈھال کے طور پر استعمال کر رہے تھے۔  دوسری طرف تحریک طالبان پاکستان کی جانب سے بھی ایک بیان جاری کیا گیا ہے جس میں فوجی دعووں کو غلط قرار دیا گیا ہے۔ طالبان کے ترجمان احسان اللہ احسان کے دستخطوں کے ساتھ جاری ہونے والے اس بیان کے مطابق ہلاک ہونے والوں کی اکثریت عام شہریوں کی ہے: ’’حقیقت یہ ہے کہ ہمارے 25 سے 30 ساتھی شہید ہوئے ہیں جبکہ بمباری کے نتیجے میں چھ درجن سے زائد سویلین شہید ہوئے۔‘‘ اس بیان میں مزید کہا گیا ہے، ’’یہ بات قابل ذکر ہے کہ آپریشن شروع ہونے سے قبل ہی مجاہدین اپنی بم فیکٹریوں اور ٹریننگ سنٹروں کو محفوظ مقامات پر منتقل کر چکے تھے۔‘‘,پاکستانی فوج نے آج بدھ تین ستمبر کو کہا ہے کہ ملک کے شمال مشرقی قبائلی علاقے میں رواں برس جون سے جاری بڑے فوجی آپریشن کے دوران اب تک 900 سے زائد عسکریت پسند ہلاک کیے جا چکے ہیں جبکہ 82 فوجی بھی ہلاک ہوئے۔
اسلام آباد میں قائم امریکی سفارت خانے کی طرف سے امریکی وزارت دفاع کے عہدیدار وائس ایڈمرل Michael LeFever کا بیان جاری کیا گیا ہے، جس کے مطابق پاکستانی حکومت کے مطالبے کے مطابق امریکہ نے پاکستان میں موجود اپنے فوجیوں کی تعداد انتہائی کم کر دی ہے۔ بیان میں کہا گیا، ’ہمیں حال ہی میں پاکستانی حکومت کی طرف سے یہ درخواست موصول ہوئی تھی کہ پاکستان میں امریکی فوجیوں کی تعداد میں کمی کر دی جائے۔ ہم نے کمی کا یہ عمل مکمل کر لیا ہے۔‘‘ واضح رہے کہ پاکستان میں موجود امریکی فوجی دستے پاکستانی فوجیوں کی تربیت کے سلسلے میں اپنی خدمات انجام دیتے ہیں۔ ایبٹ آباد میں امریکی کمانڈوز کے ہاتھوں اسامہ بن لادن کی ہلاکت کے بعد پاکستان نے امریکہ سے مطالبہ کیا تھا کہ وہ پاکستان میں موجود امریکی فوجیوں کی تعداد کم کر دے۔ جمعرات کے روز پاکستانی فوج کی طرف سے سامنے آنے والے ایک بیان میں کہا گیا تھا کہ ملک میں امریکی فوجیوں کی تعداد میں نمایاں کمی ہو چکی ہے اور اب صرف نئے ہتھیاروں سے متعلق تربیت اور فرنٹیر کانسٹیبلری کے ارکان کی تربیت کے لیے ہی امریکی فوجی قبول کیے جائیں گے۔ امریکی سفارت خانے سے جاری ہونے والے اس بیان میں LeFever کے حوالے سے کہا گیا ہے کہ اگر پاکستان کو دوبارہ امریکی معاونت کی ضرورت پڑی، تو امریکہ اس کے لیے تیار ہوگا۔ دوسری جانب امریکی خفیہ ادارے سی آئی اے کے سربراہ لیون پنیٹا بھی پاکستان کے دورے پر اسلام آباد میں ہیں۔ پنیٹا نے جمعہ کو پاکستان کی اعلی فوجی قیادت سے ملاقات کی۔ پینیٹا کے اس دورے کو دونوں ممالک کے درمیان ’کشیدہ تعلقات‘ کے تناظر میں اہمیت کی نگاہ سے دیکھا جا رہا ہے۔,امریکہ کی طرف سے جمعہ کے روز ایک بیان میں کہا گیا ہے کہ اسلام آباد حکومت کے مطالبے پر پاکستان میں امریکی فوجیوں کی تعداد میں کمی کا عمل مکمل کر لیا گیا ہے۔
 سیاسی موضوعات پر طبع آزمائی کرنے کی وجہ سے شہرت پانے والے ہیکل پچاس اور ساٹھ کی دہائی میں قاہرہ حکومت کے بڑے حامی تھے۔ جمال عبدالناصر کے دور حکومت میں ہیکل ان کی کابینہ میں بھی شامل تھے۔ اس دور میں ہیکل سوشلسٹ صدر ناصر کے ایک اہم ساتھی تصور کیے جاتے تھے۔  ناصر کے قریبی دوست ہونے کی وجہ سے ان کے نظریات نے مصر بھر میں بے حد مقبولیت حاصل کی۔ بعد ازاں ان کی سیاسی بصیرت کی وجہ سے ان کا چرچا علاقائی سطح پر پھیل گیا تھا۔ ناقدین کے مطابق وہ نہ صرف سیاسی موضوعات پر مہارت رکھتے تھے بلکہ اسلامی علوم سے بھی انہیں خاص شناسائی تھی۔  سن 1970 میں ناصر کے انتقال کے بعد اقتدار میں آنے والے نئے صدر انور سادات نے ہیکل کو نظر انداز کر دیا تھا۔ حکومتی تبدیلی بھی ہیکل کی سیاسی ہمدردی کو بدلنے میں کامیاب نہ ہو سکی تھی، جس کی وجہ سے 1981ء میں ہیکل اور کئی دیگر سیاسی ناقدین کو جیل کی سلاخوں کے پیچھے قید کر دیا گیا۔  ہیکل نے مجموعی طور پر چالیس کتابیں تحریر کیں، جن میں انہوں نے مصر کے سیاسی حالات کا احاطہ بھی کیا۔ وہ اس دور میں صدر مبارک کے بھی ایک بڑے ناقد رہے۔ سیرتِ نبوی پر ایک شاہکار کتاب ’حیاتِ محمد‘ نے انہیں بالخصوص برصفیر میں ایک نئی شناخت بخشی۔ اس کتاب کو تنقیدی حلقوں میں بھی بہت زیادہ پذیرائی حاصل ہوئی۔  خرابی صحت کے باوجود وہ آخری دنوں تک ٹیلی وژن کے مباحثوں میں شریک ہوتے رہے۔ ان کے انٹرویوز کو کئی حلقوں میں انتہائی سنجیدگی سے سنا جاتا تھا جبکہ ان کے خیالات نے مصر کی ایک بڑی آبادی کی سوچ پر بھی فرق ڈالا۔,چالیس سے زائد کتب کے مصنف محمد حسنین ہیکل نے سیرتِ نبوی پر بھی ایک شاہکار کتاب ’حیاتِ محمد‘ تحریر کی تھی، جس نے خاص وعام سے قبولیت کی سند حاصل کی۔
 کورونا وائرس کے پھیلاؤ کو روکنے کے ليے بہت سے ممالک میں معمول کی زندگی کافی حد تک مفلوج ہو کر رہ گئی ہے۔ کچھ مخصوص جرائم کم ہوئے ہیں لیکن منافرت پر مبنی جرائم اور دھوکہ دہی کے واقعات میں واضح اضافہ ہوا ہے۔ (30.03.2020) صرف شکاگو ہی نہیں بلکہ امریکا اور دنیا کے دیگر ممالک کے کئی شہروں میں قتل، چوری اور ڈکیتیوں سمیت دیگر مجرمانہ سرگرمیاں کم ہوئی ہیں۔ جنگ زدہ خطوں میں بھی کورونا وائرس کی وبا شروع ہونے کے بعد سے پر تشدد واقعات اور ہلاکتوں میں کمی نوٹ کی گئی۔ لاطینی امریکی ممالک میں بھی جرائم کی شرح کم ہوئی ہے۔ ایل سیلواڈور میں چند برس پہلے ہر روز چھ سو افراد قتل ہو رہے تھے لیکن گزشتہ ایک ماہ کے دوران قتل ہونے والے افراد کی یومیہ اوسط محض دو تک رہ گئی۔ سان سیلواڈور کے ایک کنسٹرکشن ورکر ایڈوراڈو پیرڈومو نے اے پی کو بتایا، ''ہلاکتیں کم ہو رہی ہیں اور گینگسٹرز دکھائی نہیں دے رہے، میرے خیال میں وہ لوگ بھی ڈرے ہوئے ہیں کہ کہیں وہ کورونا وائرس کی زد میں نہ آ جائیں۔‘‘ برطانیہ بھی کورونا وائرس سے شدید متاثر ہو رہا ہے، یہاں تک کے اس ملک کے وزیر اعظم بورس جانسن بھی اس وبا کا نشانہ بن چکے ہیں۔ برطانیہ میں لاک ڈاؤن کيا گیا ہے لیکن کچھ لوگ اس پابندی پر عمل درآمد کرتے نظر نہیں آ رہے۔ تاہم پولیس کی کوشش ہے کہ بغیر ضرورت باہر نکلنے والے لوگوں کو واپس ان کے گھر روانہ کر دیا جائے۔,کورونا وائرس کی وبا کا پھیلاؤ روکنے کے لیے دنیا بھر کے مختلف ممالک نے لاک ڈاؤن کر رکھا ہے۔ لاک ڈاؤن کے باعث نہ صرف کاروبار متاثر ہوئے ہیں، بلکہ جرائم پیشہ افراد کی سرگرمیاں بھی کم ہو گئی ہیں۔ 
"ڑھتی عمر کی خواتین کے لیے میک اپ بنانے والی کمپنی لک فابلیس فارایور کی بانی ٹریسیا کیوسڈن کا کہنا ہے کہ 'میں 72 برس کی ہوں میں آج بھی اتنی ہی محنت سے کام کر رہی ہو جتنا میں نے تمام عمر کیا ہے بڑھتی عمر کی خواتین کے لیے میک اپ بنانے والی کمپنی لک فابلیس فارایور کی بانی ٹریسیا کیوسڈن کا کہنا ہے کہ 'میں 72 برس کی ہوں میں آج بھی اتنی ہی محنت سے کام کر رہی ہو جتنا میں نے تمام عمر کیا ہے۔' وہ کہتی ہیں 'درحقیقت میری عمر ہی میرا سب سے بڑا اثاثہ ہے، یہ میرا سب سے بڑا فائدہ ہے۔' اقوام متحدہ کا کہنا ہے کہ 65 سال سے زیادہ عمر کے افراد کی تعداد کسی دوسرے عمر کے گروپ کے مقابلے میں تیزی سے بڑھ رہی ہے۔ اگلے 30 برسوں میں اس کے دوگنا ہونے کی امید ہے ، جبکہ 80 سال سے زیادہ عمر کے افراد کی تعداد میں تین گنا اضافہ ہونے کا امکان ہے۔ لیکن جیسے جیسے افرادی قوت کی عمر بڑھتی جا رہی ہے ، عمر کی بنا پر تعصب بھی ایک مسئلہ بنتا جا رہا ہے۔ چیریٹی ایج یوکے کے اعدادوشمار بتاتے ہیں کہ یورپ میں سب سے زیادہ امتیازی سلوک عمر کی بنا پر تعصب ہے اور زیادہ تر خواتین ہی اس کا خمیازہ بھگت رہی ہیں۔ بونی مارکس کہتی ہیں کہ' غیر منصفانہ سلوک سے بڑھ کر اس کے کوئی اقتصادی معنی نہیں ہیں۔کمپنیوں کو یہ سمجھنا ہوگا کہ پچاس سال سے زیادہ عمر کی خواتین کو یہ علم ہوتا ہے کہ پیسے کہاں خرچ کیے جانے چاہیں۔'"" دنیا میں کورونا وائرس کی وبا کے دوران اعداد و شمار یہ بتاتے ہیں کہ عورتیں معاشی طور پر سب سے زیادہ متاثر ہوئی ہیں اور مردوں کے مقابلے میں ان کی نوکریاں زیادہ ختم ہوئیں ہیں خصوصاً عمر رسیدہ خواتین کو سب سہ پہلے نوکریوں سے نکالا گیا۔ تاہم برطانیہ کی پیشہ وارانہ خواتین کے نیٹ ورک کی تنظیم آل برائٹ کو اک اچھی خبر ملی ہے۔ حالانکہ کورونا نے پیشہ ورانہ طور پر خواتین کو زیادہ متاثر کیا ہے مگر اس نیٹ ورک کا کہنا ہے کہ اس کے نتیجہ میں چار میں ایک خاتون اب اپنا کاروبار شروع کر رہی ہے۔ لیکن ایک خاتون کاروباری فرد کے نتیجے میں ایک اور مشکل جس کا سامنا ہے وہ سرمایہ کاری یا فنڈنگ ہے۔ وہ کہتی ہیں کہ اس کی بنیادی وجہ یہ ہے کہ سرمایہ کار زیادہ تر مرد ہوتے ہیں۔ جس کے نتیجہ میں خواتین کو کہیں اور سے رقم کا انتظام کرنا پڑتا ہے انھیں سنہ 1980  میں اپنے کاروباری سفر کے دوران جنس کی بنا پر تعصب کا سامنا کرنا پڑا تھا اور وہ سمجھتی ہیں کہ اس وقت اپنا کاروبار کا آغاز کرنا وقت کی اہم ضرورت ہے۔ ",چیریٹی ایج یو کے کے اعدادوشمار بتاتے ہیں کہ یورپ میں سب سے زیادہ امتیازی سلوک عمر کی بنا پر تعصب ہے اور زیادہ تر خواتین ہی اس کا خمیازہ بھگت رہی ہیں۔
 استغاثہ کے بقول اڑتایس سالہ ریاض قادر خان نے پاکستان میں حملوں کے لیے علی جلیل کو مبینہ طور پر مشاورت اور مالی مدد فراہم کی تھی۔ علی جلیل ان تین افراد کے گروہ کا حصہ تھا، جنہوں نے 2009ء میں پاکستانی شہر لاہور میں واقع ایک خفیہ ادارے کے صدر دفاتر پر حملے کیے تھے۔ ان حملوں کے نتیجے میں 30 افراد ہلاک جبکہ تین سو زخمی ہو گئے تھے۔  امریکی خبر رساں ادارے اے پی نے حکام کے حوالے سے بتایا ہے کہ ایف بی آئی نے امریکی شہری ریاض قادر خان کو منگل کے دن اس کے گھر سے گرفتار کیا ہے۔ امریکی اٹارنی آمینڈا مارشل کے بقول مشتبہ ملزم پر دہشت گردوں کو انتظامی مدد فراہم کرنے کے ایک الزام کے تحت فرد جرم عائد کی گئی ہے۔ تاہم خان نے اس الزام کو مسترد کر دیا ہے۔  ریاض قادر خان پورٹ لینڈ میں آلودہ پانی کو قابل استعمال بنانے کے لیے قائم ایک واٹر پلانٹ میں کام کرتا ہے۔ اگر خان پر یہ الزام ثابت ہو جاتا ہے تو اسے عمر قید کی سزا سنائی جا سکتی ہے۔  پورٹ لینڈ کے میئر چارلی ہالز کی طرف سے جاری کیے گئے ایک بیان میں عوام پر زور دیا گیا ہے کہ خان پر عائد کی گئی فرد جرم کو صرف ایک الزام سمجھا جائے اور جب تک اس پر الزام ثابت نہیں ہو جاتا، وہ بے قصور ہی سمجھا جائے۔ انہوں نے مزید کہا کہ اس گرفتاری سے یہ حقیقت عیاں ہوتی ہے کہ پورٹ لینڈ میں بھی ایسے حملوں کا خطرہ ہو سکتا ہے۔  ریاض قادر خان کے وکیل لیری ماٹاسار نے اس کیس پر تبصرہ کرنے سے انکار کیا ہے۔ انہوں نے کہا ہے کہ ان کی پہلی کوشش ہو گی کہ ان کے مؤکل کو ضمانت پر رہا کردیا جائے۔,امریکی خفیہ ادارے ایف بی آئی کے اہلکاروں نے پورٹ لینڈ سے ایک مشتبہ شخص ریاض قادر خان کو گرفتار کر لیا ہے۔ خان پر الزام ہے کہ اس نے چار برس قبل پاکستان میں ہوئے ایک خودکش حملے میں معاونت فراہم کی تھی۔
 اس پروگرام سے حاصل کی جانے والی حساس معلومات کے ذریعے دہشت گردانہ منصوبوں کی قبل از وقت پیشن گوئی بھی کی جا سکے گی۔ امریکی حساس ادارے اس نئے پروگرام کو القاعدہ کی دہشت گردانہ کارروائیوں کو روکنے کی جنگ میں ایک نئے محاذ سے تعبیر کررہے ہیں۔ امریکی فوجی حلقوں میں القاعدہ کے خلاف اس نئے خیال کو حساس معلومات سے متعلق ’موزائک فلاسفی‘ کا نام دیا ہے۔ دوسرے لفظوں میں اس پروگرام کا بنیادی آئیڈیا دہشت گردوں سے متعلق چیدہ چیدہ معلومات کو مشتبہ افراد سے حاصل کی گئی انفارمیشن کے ساتھ جوڑنے اور پھر دہشت گردوں تک پہنچے کا نام ہے۔  امریکی وزارت دفاع نے اس ڈیٹا پروگرام کی ریسرچ اور تیاری کے لئے بہترین کمپیوٹر ماہرین کی مدد حاصل کی ہے۔ ان کمپیوٹر ماہرین میں سے ایک امریکی ریاست پینسلوانیا کی شہر پٹسبرگ میں قائم کارنیگی میلن یونیورسٹی کی پروفیسر کیتھلین کارلے بھی ہیں۔ اس پروگرام کے بارے میں ان کا کہنا ہے کہ فیس بک کی طرز پر تیار کئے جانے والے اس ڈیٹا پروگرام سے معلومات حاصل کرکے کمپیوٹر خود بخود حساب کتاب لگا لے گا کہ دنیا بھر میں کون کون سے مشتبہ افراد انٹرنیٹ کو استعمال کرکے دہشت گردی کی غرض سے اپنے رابطے بڑھانے میں مصروف ہیں۔ اس کے علاوہ اس پروگرام میں استعمال کئے گئے الگوریتھمز کی مدد سے کسی ممکنہ حملے کی پیسین گوئی بھی ممکن ہوسکے گی۔ ,امریکی انٹیلیجنس ایجنسیاں اب سوشل نیٹ ورکنگ ویب سائٹ ’فیس بک‘ کی طرز پر ایک سافٹ ویئر پروگرام تیار کر رہی ہیں۔
 اس فلم کے تناظر میں کچھ ناقدین نے مجید مجیدی کی کوشش کو سراہا ہے۔ ان کا کہنا ہے کہ مجیدی فن کا سہارا لیتے ہوئے پیغمبر اسلام اور اسلام سے منسلک پرتشدد نظریات کے مقابلے میں ایک نیا اور مثبت بیانیہ متعارف کرانا چاہتے ہیں۔ تاہم ایک مسئلہ یہ ہے کہ بالخصوص سنی مسلمانوں کے نزدیک پیغمبر اسلام اور متعدد مذہبی شخصیات کی عکاسی نہیں کی جا سکتی ہے۔  اس فلم کو مغرب میں کس قدر پذیرائی ملتی ہے اور یہ کہ مغربی ممالک میں اسلام سے منسلک انتہا پسندانہ نظریات کس حد تک بدلتے ہیں، اس کے لیے ابھی انتظار کرنا ہو گا۔ تاہم ایک بات واضح ہے کہ یہ فلم دائرہ اسلام کے اندر بھی منطق اور عقلیت پسندی کی کشمکش کی صورتحال لیے ہوئے ہے۔ ’محمد‘ نامی فلم میں چودہ سو سال پہلے کی عرب سرزمین دکھائی گئی ہے۔ اس فلم میں پیغمبر اسلام کی ولادت سے قبل کے حالات سے لے کر ان کی زندگی کے لڑکپن تک کے دور کی عکاسی کی گئی ہے۔ تاہم ان کا چہرہ نہیں دکھایا گیا ہے۔  ’محمد‘ نامی اس فلم پر تبصرے اپنی جگہ، لیکن سوال وہی ہے کہ کیا اس طرح کی فلمیں بالخصوص مغرب میں پیغمبر اسلام اور اسلام سے جڑے نظریات کو بدلنے میں کامیاب ہو سکتی ہیں؟ جب تک اسلام کے نام پر جہادیوں کی طرف سے سر قلم کرنے کے واقعات رپورٹ ہوتے رہیں گے، مسلم اور مغربی ممالک میں ’جہاد‘ کے نام خود کش حملے اور پرتشدد کارروائیاں ہوتی رہی گی، ایک یا دو فلمیں اسلام سے جڑے پرتشدد نظریات کو شائد ختم نہیں کر سکیں گی۔ اس مقصد کے لیے مسلم ممالک کی موجودہ سیاسی اور معاشرتی حقیقتوں کا بدلنا، شائد زیادہ فائدہ مند ہو گا۔,ایرانی فلم ’محمد‘ کی تخلیق کا مقصد اسلام کے مثبت پہلوؤں کو سامنے لانا اور مذہب کی انتہا پسندانہ تشریحات کے مقابلے میں ایک نیا بیانیہ سامنے لانا ہے لیکن سوال یہ ہے کہ کیا صرف فلمیں اس تناظر میں کوئی اہم کردار کر سکتی ہیں۔
یکم جولائی جمعہ کے روز ہونے والے اس ریفرنڈم میں 73 فیصد کے قریب رائے دہندگان نے حصہ لیا۔ ان میں سے 98 فیصد ووٹروں نے اس بات کی حمایت کر دی کہ بادشاہ محمد ششم کے اختیارات کم کرتے ہوئے ملک میں زیادہ جمہوریت لائی جانی چاہیے۔ کئی عرب ملکوں میں حکمرانوں کے خلاف عوامی احتجاج کی لہر کے دوران اس سال فروری میں مراکش میں بھی مظاہرے شروع ہو گئے تھے۔ لیکن بادشاہ محمد ششم نے خود ایک ریفرنڈم کے ذریعے آئینی ترامیم اور اپنے اختیارات میں کمی کی تجویز پیش کر کے یہ راستہ روک دیا تھا کہ مراکش میں بھی تیونس اور مصر کی طرح کا انقلاب آ جائے۔ جمعہ کے عوامی ریفرنڈم کے نتائج کا اعلان ملکی وزیر داخلہ تائب شرقاوی نے ہفتہ کو علی الصبح سرکاری ٹیلی وژن پر کیا۔ انہوں نے کہا کہ عوام نے 98 فیصد سے بھی زائد کی اکثریت سے ملکی آئین میں جامع ترامیم کی حمایت کر دی ہے۔ تائب شرقاوی کے بقول ان ترامیم کے ذریعے مراکش میں آئینی بادشاہت کی جڑیں اور بھی مضبوط ہو جائیں گی۔ بادشاہ محمد ششم کی طرف سے شروع کی جانے والی پیش رفت کے نتیجے میں رباط حکومت کا ارادہ ہے کہ ملک میں سربراہ مملکت کے طور پر بادشاہ کے بہت سے اختیارات آئندہ ملکی پارلیمان اور وزیر اعظم کو منتقل ہو جائیں گے۔ ترمیم شدہ آئین کے تحت مراکش میں بادشاہ آئندہ بھی سربراہ مملکت رہے گا۔ اس کے علاوہ وہ مسلمان آبادی کا مذہبی رہنما اور مسلح افواج کا کمانڈر انچیف بھی ہو گا۔ تاہم نئے آئین میں بادشاہ کے مقدس ہونے کا حوالہ شامل نہیں ہو گا لیکن سربراہ مملکت کے طور پر بادشاہ ’ناقابل گرفت‘ ہو گا۔,مراکش کے عوام نے سربراہ مملکت کے طور پر بادشاہ کے اختیارات میں کمی سے متعلق ہونے والے آئینی ریفرنڈم کی بہت بھاری اکثریت سے منظوری دے دی ہے۔
منگل کے روز پولیس کی جانب سے جاری کردہ ایک بیان میں کہا گیا ہے کہ معین الحسین کو ’شہرت کو نقصان پہنچانے‘ کے الزامات کے تحت حراست میں لیا گیا ہے۔ دوسری جانب ناقدین کا کہنا ہے کہ حکومت اپنے مخالفین کے خلاف کریک ڈاؤن کی پالیسی جاری رکھے ہوئے ہے۔ حسین بنگلہ دیش میں انگریزی زبان کے اخبار ’نیو نیشن‘ کے ناشر اور ادارتی بورڈ کے سربراہ ہیں۔ پولیس کے مطابق پیر کو ایک عدالت نے معین الحسین کے وارنٹ گرفتاری جاری کیے تھے۔ حسین پر الزام ہے کہ انہوں نے ایک ٹی وی پروگرام میں ایک خاتون صحافی کو یہ سوال پوچھنے پر کہ آیا انہوں نے نئے حکومت مخالف اتحاد کے قیام میں ’جماعت اسلامی کی نمائندگی کی تھی؟ ’بدکردار‘ کہا تھا۔ حکومت کے خلاف بننے والے اس اتحاد کی سربراہی ایک اور معروف وکیل اور حکومتی ناقد کمال حسین کو سونپی گئی ہے اور معین الحسین نے بھی دیگر اعلیٰ اپوزیشن رہنماؤں سمیت کمال حسین کے حق میں ووٹ دیا تھا۔ اس حکومت مخالف اتحاد میں مرکزی جماعت بنگلہ دیش نیشنلسٹ پارٹی ہے، جس کی سربراہ سابق وزیراعظم خالدہ ضیا ہیں، تاہم ضیا بدعنوانی کے الزامات کے تحت ان دنوں جیل میں ہیں، جب کہ لندن میں مقیم خالدہ ضیا کے بڑے صاحب زادے کی بابت بھی یہی کہا جا رہا ہے کہ اگر وہ وطن واپس لوٹے تو انہیں جیل کی سزا کا سامنا ہو گا۔ بنگلہ دیش میں رواں ماہ اپوزیشن اتحاد کا قیام اس امید کے ساتھ کیا گیا ہے کہ رواں برس دسمبر میں ہونے والے عام انتخابات میں حسینہ واجد اور ان کی جماعت کو شکست دی جائے۔,بنگلہ دیش میں معروف حکومتی ناقد، وکیل اور اخباری مدیر معین الحسین کو ہتکِ عزت کے الزامات کے تحت حراست میں لے لیا گیا ہے۔ اپوزیشن سے تعلق رکھنے والے معین الحسین حسینہ واجد حکومت کے بڑے ناقدین میں سے ایک ہیں۔
مسلمانوں پر ہندو بلوائیوں کی طرف سے بلا اشتعال حملے انڈیا میں ’معمول‘ بن گئے ہیں اور حکومت کی طرف سے ان کی کوئی مذمت نہیں کی جاتی۔  اس انتہائی تکلیف دہ منظر میں دیکھا جا سکتا تھا کہ ایک 45 سالہ رکشہ ڈرائیور کو انڈیا کی شمالی ریاست اتر پردیش کے شہر کانپور میں گلیوں میں تشدد کا نشانہ بنایا جا رہا تھا اور ان کی چھوٹی سی بچی انتہا پسند ہندوؤں سے اپنے باپ کو بچانے کے لیے داد فریاد  کر رہی تھی۔ تین سال سے مسلمانوں پر ہونے والے حملوں کے دستاویزی ثبوت جمع کرنے والے آزاد صحافی علی شان جعفری کا کہنا ہے ’تشدد کی انتہا کر دی گئی ہے، یہ ہر جگہ کیا جاتا ہے اور بہت عام ہو گیا اور سب سے بڑھ کر اس کو اب برا بھی نہیں سمجھا جاتا۔‘ انھوں نے کہا کہ انھیں ہر روز تین سے چار ایسی ویڈیو موصول ہوتی ہیں لیکن وہ صرف ایک یا دو ہی کی تصدیق کر پاتے ہیں اور پھر وہ اس کو سوشل میڈیا پر جاری کر دیتے ہیں۔ انڈین معاشرے میں مذہبی تقسیم کی تاریخ بہت پرانی ہے لیکن جب سے انتہا پسند ہندو جماعت سے تعلق رکھنے والے نریندر مودی حکومت میں آئے ہیں مسلمانوں کے خلاف نفرت اور تشدد مزید بہت بڑھ گیا ہے۔ نریندر مودی کے پہلے دورے اقتدار میں مسلمانوں پر گاؤ رکشکوں (گائے کی حفاظت کرنے والے) کی طرف سے گائے کا گوشت کھانے کی افواہوں پر یا گائے سمگل کرنے کے الزامات پر بہت سے حملے ہوئے تھے۔ سنہ 2019 میں فیکٹ چیک کرنے والی ویب سائیٹ نے انڈیا میں نفرت پر مبنی جرائم کے بارے میں بتایا تھا کہ گزشتہ دس برسوں میں ایسے جرائم کا نشانہ بننے والے 90 فیصد افراد مسلمان تھے۔  اور ایک وزیر کی طرف سے ایک مسلمان کو مارنے کے مجرم ٹھہرائے جانے والے آٹھ ہندوؤں کو ہار پہنائے جانے جیسے واقعات کے بعد الزامات لگتے ہیں کہ حملہ آور بی جے پی کی سپورٹ کی وجہ سے سزا سے بچ جاتے ہیں۔  کانگریس پارٹی کی ایک رکن حسیبہ امین  نے کہا کہ ’ایسے واقعات آج ہمارے ملک میں صرف اور صرف ان غنڈوں کو ملنے والے تحفظ کی وجہ سے اتنے عام ہو گئے ہیں۔‘  کئی بار تشدد صرف جسمانی نھیں ہوتا بلکہ یہ اقلیتی برادری کو انتہائی برا پیش کرنے کی صورت میں سامنے آتا ہے۔ مثلاً گزشتہ برس جب انڈیا میں کووڈ پھیل رہا تھا تو مودی حکومت کے وزرا اور پارٹی کے ارکان سمیت ہندو رہنماؤں نے دلی میں ایک مذہبی اجتماع میں شریک ہونے والے مسلمانوں پر ’کورونا جہاد‘ کا الزام لگایا تھا۔  حالیہ مہینوں میں کئی ریاستوں کمیں ’لو جہاد‘ کے خلاف قانون سازی کی گئی ہے ۔ بہت سے ہندو گروہ مسلمان مردوں پر ہندوؤں کی عورتوں کو ورغلا کر شادی کرنے کا الزام لگاتے ہیں تاکہ انھیں مسلمان کر لیا جائے۔,مسلمانوں پر ہندو بلوائیوں کی طرف سے بلا اشتعال حملے انڈیا میں معمول بن کر رہ گئے ہیں اور اب حکومت کی طرف سے ان کی کوئی مذمت نہیں کی جاتی۔
 خبر ایجنسی اے پی کی رپورٹوں کے مطابق ڈیلاس میں آرٹ کی حفاظت کی مونیومینٹس مَین فاؤنڈیشن کے بانی اور صدر روبرٹ ایڈسیل نے منگل کی شام ایک پریس کانفرنس میں صحافیوں کو بتایا کہ نازی دور کی یہ المبز اس امر کی وضاحت کرتی ہیں کہ دوسری عالمی جگ کے دوران جرمن قوم پرست سوشلسٹوں نے کس کس طرح کے قیمتی فن پارے چوری کیے تھے۔  ڈیلاس کی یہ فاؤنڈیشن ان نازی البمز کو امریکہ کی نیشنل آرکائیو کو عطیہ کر دینے کا ارادہ رکھتی ہے۔ روبرٹ ایڈسیل نے صحافیوں کو بتایا کہ یہ دونوں البمز اس دستاویزی ریکارڈ کا حصہ ہیں، جو نازی دور کے Einsatzstab Richsleiter Rosenberg یا مختصراﹰ ERR کہلانے والے ادارے نے تیار کیا تھا اور جس میں ان فن پاروں کی تفصیلات درج کی گئی تھیں جو نازیوں نے یورپ کے مختلف حصوں پر قبضے کے بعد وہاں سے جرمنی پہنچا دیا تھا۔ ان میں سے ایک البم میں ان 69 پینٹنگز کی تصویریں موجود ہیں جو نازیوں نے 1940 میں چرائی تھیں۔ دوسری البم میں کل 41 تصویریں لگی ہوئی ہیں جو اس قدیم لیکن بہت قیمتی فرنیچر کی ہیں جو نازیوں نے زیادہ تر یہودیوں کے مشہور Rothschild خاندان کی املاک سے چرایا تھا۔  ان میں سے 39 المبز جرمنی میں نوئے شوان شٹائن کے قلعے سے ملی تھیں جہاں انہیں نازیوں نے بڑی احتیاط سے رکھا ہوا تھا۔ یہ تصویری ریکارڈ نازی دور میں قیمتی فن پاروں کو لوٹنے کے حوالے سے ’جرم کا ایسا ریکارڈ‘ ہے جسے دوسری عالمی جنگ کے بعد نیورمبرگ میں سرکردہ نازی رہنماؤں کے خلاف مقدمات کی سماعت کے دوران شہادت کے طور پر بھی استعمال کیا گیا تھا۔,امریکہ میں پہلی مرتبہ ایسی دو اور البمز منظر عام پر آئی ہیں جن میں اس بارے میں کافی حد تک ریکارڈ موجود ہے کہ دوسری عالمی جنگ کے دوران نازیوں نے تاریخی فرنیچر اور آرٹ کے کون کون سے نایاب نمونے چوری کیے تھے۔
جرمنی اور فرانس کے رہنماؤں نے روسی صدر ولادیمیر پوٹن پر زور دیا ہے کہ وہ اقوام متحدہ کی سکیورٹی کونسل کی جانب سے شام میں فوری جنگ بندی کے اعلان کے باوجود دمشق حکومت کی جانب سے کیے جانے والے فضائی حملوں کو روکنے کے لیے اپنے ’اثر و رسوخ کا بھرپور استعمال‘ کریں۔ جرمن چانسلر انگیلا میرکل اور فرانسیسی صدر امانویل ماکروں نے اتوار کو روسی صدر ولادیمیر پوٹن سے ٹیلی فون پر بات کی۔ ان رہنماؤں نے پوٹن سے اپیل کی کہ وہ شامی حکومت پر اپنا اثرورسوخ استعمال کرتے ہوئے فائربندی پر عمل درآمد یقینی بنائیں۔ اتوار پچیس فروری کے روز جرمن چانسلر انگیلا میرکل کے دفتر سے جاری کیے گئے ایک بیان میں کہا گیا، ’’اقوام متحدہ کی قراردادوں پر فوری اور مکمل عمل درآمد کرنا انتہائی ضروری ہے۔‘‘ اس ضمن میں ماسکو حکومت سے مطالبہ کرتے ہوئے کہا گیا، ’’روس فضائی حملے اور جنگ روکنے کے لیے شامی حکومت پر بھرپور دباؤ ڈالے تاکہ ان جنگ زدہ علاقوں سے عوام کا انخلا اور ان تک انسانی امداد پہنچائی جا سکے۔‘‘ اقوام متحدہ کی سکیورٹی کونسل نے شام میں اگلے تیس دنوں کے لیے مکمل جنگ بندی کی قرارداد منظور کی تھی اور مستقل رکن کے طور پر روس نے بھی اس قرار داد کی حمایت کی تھی۔ تاہم سکیورٹی کونسل کی اس قرارداد کے باوجود شام میں فضائی حملے کیے جانے کی اطلاعات موصول ہو رہی ہیں۔,شام میں سیز فائر کے معاہدے کے باوجود روسی حمایت سے بمباری کیے جانے کی خبروں کے بعد جرمن چانسلر انگیلا میرکل اور فرانسیسی صدر ایمانوئل ماکروں نے ماسکو سے رابطہ کیا ہے۔ روس نے تاہم ان خبروں کی تردید کی ہے۔
پاکستان میں ناقدین کا خیال ہے کہ صحافیوں کو کچھ عرصے سے مسلسل نشانہ بنایا جا رہا ہے۔ کچھ مہینے پہلے معروف صحافی اور اینکر مطیع اللہ جان کو اسلام آباد کے ایک مصروف علاقے سے اغوا کیا گیا۔ تاہم اغواء کاروں نے بعد ازاں ان کو رہا کر دیا تھا۔ کچھ ہفتے قبل سابق چیئرمین پیمرا ابصار عالم پر فائرنگ کر کے انہیں زخمی کیا گیا۔ ناقدین کا دعوی ہے کہ اس طرح کی کارروائیوں کا نشانہ زیادہ تر وہ صحافی بن رہے ہیں، جو اسٹیبلشمنٹ مخالف نقطہ نظر رکھتے ہیں۔ اس کے علاوہ صحافیوں کو قوم پرست تنظیموں اور مذہبی و فرقہ وارانہ جماعتوں کی طرف سے بھی دھمکیوں اور تشدد کا سامنا کرنا پڑتا ہے۔ نوے کی دہائی میں مسلم لیگ نون کے دور حکومت میں معروف صحافی نجم سیٹھی کو کچھ وقت کے لیے غائب کیا گیا تھا جب کہ صحافی تنظیموں کو پی ٹی آئی، پی پی پی اور ایم کیو ایم سے بھی شکایات رہی ہیں۔ پختونخوا ملی عوامی پارٹی کے رہنماء اور سابق سینیٹر عثمان کاکڑ کا کہنا ہے کہ اگر آپ ان کارروائیوں کا جائزہ لیں تو آپ کو نظر آئے گا کہ اس طرح کی کارروائیاں زیادہ تر جمہوریت پسند صحافیوں کے خلاف ہورہی ہیں۔ انہوں نے ڈی ڈبلیو کو بتایا، ''جن صحافیوں نے اسٹیبلشمنٹ کی لائن لی اور ضمیر فروشی کی وہ آج ارب پتی بنے ہوئے ہیں لیکن جو صحافی آئین کی بالادستی کی بات کرتے ہیں، ان کو اغوا کیا جاتا ہے۔ تشدد کیا جاتا ہے یا قتل کیا جاتا ہے۔ سارے واقعات کی انکوائری ہونی چاہیے۔‘‘,سیاسی جماعتوں اور سول سوسائٹی نے صحافی و وی لاگر اسد علی طور پر تشدد کی شدید مذمت کرتے ہوئے حکومت سے تحقیقات کا مطالبہ کیا ہے۔ اسد طور کو اسٹیبلشمنٹ مخالف صحافی سمجھا جاتا ہے۔
موجودہ اعلان سے کئی مہینوں سے جاری وہ سوالات اور قیاس آرائیاں ختم ہو گئی ہیں کہ شاہی ایئر فورس کے ریسکیو پائلٹ شہزادہ ولیئم آخر کب اپنی دیرینہ دوست کیٹ میڈلٹن کو شادی کے لئے راضی کریں گے۔ شاہی اعلان کے مطابق شہزاہ ولیئم ستمبر کے مہینے میں شمالی ویلز میں واقع رائل ایئرفورس بیس سے ہیلی کاپٹر پائلٹ کی تربیت مکمل کر چکے ہیں اور شادی کے بعد یہ جوڑا اسی بیس کے قریب رہائش پذیر ہوگا۔ شاہی تجزیہ کاروں کے مطابق آٹھ سال کی ایسی رفاقت کے بعد، جس میں دونوں ایک دوسرے کے ساتھ بہت خوش ہوں، شہزادے اور کیٹ میڈلٹن کے درمیان شادی کا ارادہ ناگزیر تھا۔ کیٹ میڈیلٹن شہزادہ ولیئم کی طرح ہسٹری آف آرٹس میں ڈگری رکھتی ہیں اور شہزادے کی مرحومہ والدہ لیڈی ڈیانا کی طرح ایک متوسط گھرانے سے ہیں۔ ان کے والد برٹش ایئر ویز میں فلائٹ ڈسپیچر اور والدہ فضائی میزبان تھیں جبکہ مستقبل کی ملکہ کیٹ میڈلٹن نے کچھ عرصہ قبل پارٹیوں کے لئے لوازمات فراہم کرنے کا کاروبار شروع کیا تھا۔ میڈلٹن شہزادہ ولیئم کے ساتھ شادی سے پہلے ہی برطانوی عوام کے دلوں میں دور جدید کی خودمختار ملکہ کے طور پر جگہ حاصل کرنے میں کامیاب ہو چکی ہیں۔ شاہی اعلان کے مطابق اس نوجوان جوڑے کی شادی کا اہتمام لندن میں کیا جائے گا، تاہم ابھی تک جگہ اور تاریخ کا تعین نہیں کیا گیا ہے۔,برطانوی ولی عہد شہزادہ چارلس اور شہزادی ڈیانا کے بڑے بیٹے شہزادہ ولیئم کی شادی کا اعلان کر دیا گیا ہے۔ وہ آئندہ برس اپنی دیرینہ دوست کیٹ میڈلٹن کے ساتھ رشتہ ازدواج میں بندھ جائیں گے۔
اب سے 127 برس قبل اسی جگہ پر انگلینڈ اور آسٹریلیا کے درمیان پہلا ٹیسٹ میچ کھیلا گیا تھا۔ اس موقع پر دونوں ٹیموں کے اکثر سابق کپتانوں کو مدعو کیا گیا ہے اور میچ کی مناسبت سے ایک یادگاری سکہ بھی جاری کیا جا رہا ہے، جو ٹاس کی غرض سے استعمال کیا جائے گا۔  21 جولائی کو لارڈز میں بھارت اور انگلینڈ کے مابین ہونے والا یہ میچ کئی حوالوں سے اہم ہے۔ ایک تو یہ 2000 واں ٹیسٹ میچ ہے۔ اس کے علاوہ یہ کرکٹ کے کھیل کو جنم دینے والے انگلینڈ اور آئی سی سی کی درجہ بندی میں صف اول کی ٹیم بھارت کے درمیان 100 واں میچ ہو گا۔ ساتھ ہی اگر بھارتی ٹاپ کھلاڑی سچن ٹنڈولکر نے اس میچ میں 100 رن بنا لیے تو یہ ٹیسٹ میچوں میں ان کی سنچریوں کی سنچری ہو گی۔ تاہم ماضی میں لارڈز کے میدان میں ٹنڈولکر کا ریکارڈ کوئی اتنا شاندار نہیں رہا اور انہوں نے وہاں اب تک 37 رن کا بہترین اسکور بنایا ہے۔ بھارتی کھلاڑی راہول ڈریوڈ کا کہنا ہے کہ انگلینڈ کا مقابلہ کرنے کے لیے ہمیں اپنے فاسٹ باؤلروں کی فٹنس پر توجہ دینا ہو گی۔ اب دیکھنا یہ ہے کہ آیا اس بار بھی یہ بات سچ ثابت ہوتی ہے کہ نہیں کہ لارڈز کے میدان میں وہی ٹیم فتح سے ہمکنار ہو گی جو اپنی مدمقابل ٹیم کو جلد آؤٹ کر دے گی۔,بھارت اور انگلینڈ کے درمیان جمعرات سے 'کرکٹ کے گھر' لارڈز میں ایک ٹیسٹ سیریز شروع ہو رہی ہے۔ اس ٹیسٹ میچ کی اہمیت اس لیے بھی زیادہ ہے کہ یہ کرکٹ کی تاریخ کا 2000 واں میچ ہو گا۔
ایسی صورتحال میں بہت سے لوگ ایسے بھی ہیں جو دوسروں کی مدد کے لیے آگے آ رہے ہیں۔ ان ہی میں سے ایک مشرقی ساحلی ریاست اڑیسہ کی رہائشی چھایا رانی ساہو ہیں۔ چھایا رانی ساہو ایک کسان ہیں جو اپنے کھیتوں میں اگنے والی سبزیوں کو گاؤں گاؤں جا کر لوگوں میں مفت تقسیم کر رہی ہیں۔ چھایارانی ساہو کے چھوٹے بیٹے مانو کمار ساہو کہتے ہیں: ’ہمارا بلاک ریڈ زون میں ہے اس لیے وہاں کی سبزی منڈی بند کر دی گئی ہے۔ اس بلاک کے بہت سے گاؤں میں لوگ اپنے کھیتوں میں سبزیاں اگاتے ہیں لیکن دیگر دیہاتوں میں لوگوں کے پاس  سبزیاں اگانے کے لیے مناسب زمین دستیاب نہیں ہے۔ اسی وجہ سے وہ سبزیاں سبزی منڈی سے خریدتے ہیں۔‘ چھایا رانی ساہو نے چار اپریل سے اس کام کی شروعات کی ہے۔ اب تک انھوں نے بھدرک ضلع کے 20 سے 25 دیہاتوں میں تقریباً 20 ہزار کلو سبزیاں تقسیم کی ہیں۔ چھایا رانی تیس برس سے کھیتی باڑی کر رہی ہیں۔ بوائی، کیڑے مارنے والی دوا کے چھڑکنے اور کٹائی سے لے کر ہر طرح کے تمام کاموں میں وہ خود بھی شامل رہتی ہیں۔ اپنے ان اقدام کے بارے میں چھایا رانی ساہو نے کہا: ’جب میں شادی کر کے آئی تھی تو میرے سسرال والوں کو بہت زیادہ مالی پریشانی کا سامنا تھا۔ اس لیے میں جانتی ہوں کہ بے بس ہونا کیا ہوتا ہے۔ اس وقت سے ہی ہم نے بہت محنت کی ہے۔ ایک ایک ایکڑ کر کے زمین اکٹھی کی اور اس پر دن رات کام کیا۔ اس لیے اب میں ان لوگوں کی مدد کرنا چاہتی ہوں جو اس وقت بے بس ہو گئے ہیں۔ جب میں ان لوگوں کو سبزیاں دیتی ہوں تو اندر سے بہت اچھا لگتا ہے۔‘ چھایا رانی تیس برس سے کھیتی باڑی کر رہی ہیں۔ بوائی، کیڑے مارنے والی دوا کے چھڑکنے اور کٹائی سے لے کر ہر طرح کے تمام کاموں میں وہ خود بھی شامل رہتی ہیں اپنی اہلیہ کی اس پیش قدمی پر سرویشور ساہو نے کہا: ’ہم نے کبھی سوچا ہی نہیں تھا کہ ہماری چھوٹی سی کوشش کو اتنی اہمیت ملے گی۔ یہ ایک بہت بڑی بات ہے۔ ہمیں تو یہ بھی نہیں معلوم تھا کہ کتنے خاندانوں کو اور کب تک ہم سبزیاں دے سکیں گے۔ یہ کام ٹھیک لگا تو کرنا شروع کر دیا۔ میری بیوی اس میں مجھ سے زیادہ کام کرتی ہیں اور ہر کوئی اس کی تعریف کر رہا ہے۔ یہ میرے لیے فخر کی بات ہے۔‘ مانو ساہو کہتے ہیں: ’ہم معمولی حیثیت کے لوگ ہیں۔ میری والدہ لوگوں کی مدد کر رہی ہیں، میڈیا ان کی تعریف کر رہا ہے، مجھے انھیں دیکھ کر اچھا لگتا ہے۔ وہ اس عمر میں بھی بہت ساری ذمہ داریاں نبھاتی ہیں۔ یہ ایک ترغیب دینے والی بات ہے۔‘,انڈین ریاست اڑیسہ کی رہائشی چھایا رانی ساہو ایک کسان ہیں جو اپنے کھیتوں میں اگنے والی سبزیوں کو گاؤں گاؤں جا کر لوگوں میں مفت تقسیم کر رہی ہیں۔
بھارت کی 60 ملین سے زائد آبادی والی ریاست کرناٹک میں اپوزیشن کانگریس پارٹی کی حکومت تھی تاہم ہفتہ 12 مئی کو ہونے والے انتخابات کے اب تک سامنے والے نتائج کے مطابق اس جماعت کو 78 نشستیں ملی ہیں۔ 2014ء کے انتخابات میں کانگریس کو کرناٹک میں 122 نشستیں ملی تھیں۔ کرناٹک سیاسی حوالے سے اہم ترین ریاستوں میں شمار ہوتی ہے اور بھارت کا گلوبل آئی ٹی حب بنگلور بھی اسی ریاست میں واقع ہے۔ بھارتی الیکشن کمیشن کا کہنا ہے کہ آج منگل 15 مئی کی سہ پہر تک آنے والے نتائج کے مطابق بی جے پی نے 104 سیٹیں جیتی ہیں۔ بھارتی وزیراعظم نریندر مودی کی جماعت بھارتیہ جنتا پارٹی کو اس ریاست میں حکومت سازی کے لیے کم از کم 113 سیٹوں کی ضرورت ہے۔ تاہم کانگریس پارٹی کے سربراہ راہول گاندھی نے اعلان کیا ہے کہ وہ ان انتخابات میں تیسرے نمبر پر موجود جماعت جنتا دل کی غیر مشروط حمایت کو تیار ہیں کہ وہ کرناٹک میں حکومت بنا لے۔ کانگریس پارٹی کے سربراہ راہول گاندھی نے اعلان کیا ہے کہ وہ ان انتخابات میں تیسرے نمبر پر موجود جماعت جنتا دل کی غیر مشروط حمایت کو تیار ہیں کہ وہ کرناٹک میں حکومت بنا لے۔ کرناٹک ریاست میں ہفتے کے روز ہونے والے انتخابات میں ووٹ ڈالنے کا تناسب ریکارڈ 70 فیصد رہا۔ کانگریس پارٹی جو 2014ء میں بھارتیہ جنتا پارٹی سے شکست کے بعد وفاق میں حکومت سے محروم ہو گئی تھی وہ اب اس ریاست میں حکومت میں رہنے کی ہر ممکن کوشش کر رہی ہے۔,بھارتی ریاست کرناٹک میں ہونے والے انتخابات میں بھارتی وزیر اعظم نریندر مودی کی جماعت بھارتیہ جنتا پارٹی سر فہرست ہے تاہم وہ حکومت سازی کے لیے درکار واضح برتری حاصل کرنے میں ناکام نظر آتی ہے۔
 جرمن اخبار Neuen Presse کے ساتھ ایک انٹرویو میں انگیلا میرکل نے کہا کہ جنگ سے متاثرہ ملک افغانستان میں قیام امن اور استحکام کے لئے جرمن فوجیوں کا وہاں تعینات رہنا بہت ضروری ہے۔ وفاقی جرمن چانسلر انگیلا میرکل نے افغانستان میں منشیات کی پیداوار کے خلاف آپریشن کے مطالبے کو خلاف کارروائی کرےرد کر دیا ہے۔ افغان حکومت نے جرمنی سےباضابطہ درخواست کی تھی کہ وہ منشیات پیدا کرنے والوں کے ۔  جرمن چانسلر نے مزید کہا کہ جنگ سے تباہ حال ملک افغانستان کی تعمیرنوء کے لئے فوجی اور سول سرگرمیوں کے اشتراک سے بہتر کوئی حکمت عملی نہیں ہو سکتی۔ جرمن چانسلر نے قندوز میں جرمن فوجیوں پر وہونے والے تازہ ترین حملے کی کڑی مزمت کرتے ہوئے اسے ایک بزدلانہ عمل قرار دیا۔ حملے میں ہلاک اور زخمی ہونے والے جرمن فوجیوں کے لواحقین کے ساتھ دلی ہمدردی کا اظہار کرتے ہوئے جرمن چانسلر نے کہا کہ اس کے باوجود افغانستان سے میں عالمی برادری کی سرگرمیوں کو ختم کرنے کا خیال بھی غلط ہے۔ جرمن چانسلر انگیلا میرکل نے ایک بار پھر یقین دلایا کہ وہ کابل حکومت پر زور دیں گی کہ پارلیمان میں زیر بحث ازدواجی زندگی سے متعلق متنازعہ قانون کا اطلاق نا ہو۔ اس قانون کے تحت خواتین کو اپنے شوہروں کی جنسی خواھش ہر حال میں پورا کرنے اور کسی مجبوری کے علاوہ شوہروں کی اجازت کے بغیر گھر سے نا نکلنے کا پابند بنانا ہے۔ جرمن چانسلر نے کہا کہ یہ قانون ناقابل قبول ہے اورکسی بھی معاشرے میں مرد اور عورت کے بنیادی حقوق اور ایک صحت مند زندگی کے برخلاف ہے۔ ,جرمن چانسلر انگیلا میرکل نے بحران زدہ افغانستان سے جرمن فوجیوں کے انخلاء کو فی الحال خارج از امکان قرار دیا ہے۔
امریکا میں پاکستان کے سفیر اسد خان نے ہفتے کے روز خبر رساں ادارے روئٹرز سے بات چیت میں کہا کہ یہ نئی دہلی حکومت پر منحصر ہے کہ وہ اس معاملے پر کیا سوچتی ہے۔ اس سے قبل خصوصی امریکی مندوب برائے افغانستان زلمے خلیل زاد نے بھی بھارتی اخبار 'ہندو‘ سے گفتگو میں کہا تھا کہ بھارت اور طالبان کے درمیان رابطہ ایک احسن کام ہو گا۔ گو کہ پاکستان افغانستان میں بھارت کے اثر و رسوخ میں اضافے کے خلاف رہا ہے، تاہم اپنے انٹرویو میں اسد خان نے براہ راست بھارت کو طالبان سے رابطے کی کھلے عام دعوت تو نہیں دی، مگر انہوں نے کہا، ''اگر بھارت کو لگتا ہے کہ اس کی شرکت سے افغانستان میں قیام امن کے عمل کو تقویت مل سکتی ہے، تو ہم اس خیال سے اختلاف تو کر سکتے ہیں، مگر ہم یہ طے نہیں کر سکتے کہ انہیں (بھارت کو)کیا کرنا چاہیے اور کیا نہیں۔‘‘ اسد خان نے کہا کہ انہیں امید ہے کہ وہ جلد ہی زلمے خلیل زاد سے بات چیت کریں گے اور خلیل زاد بھی بھارتی میڈیا کے بیانات کے تناظر میں آگے بڑھنے کے بجائے، اپنی توجیحات کے تحت افغان امن عمل کو آگے بڑھائیں گے۔ روئٹرز کے مطابق افغان امن عمل میں پاکستان کا کردار انتہائی حساس ہے کہ جہاں ایک طرف اسلام آباد کی کوشش ہے کہ وہ طالبان کے ساتھ قریبی رابطوں کے الزامات سے بھی بچ سکے جب کہ ساتھ ہی وہ اس عمل میں معاونت بھی فراہم کرے۔ یہ بات اہم ہے کہ گزشتہ ہفتے منگل کو افغانستان میں دو بڑے دہشت گردانہ حملوں کے وجہ سے امن عمل کو شدید دھچکا پہنچا تھا۔,پاکستانی سفیر برائے امریکا اسد خان نے کہا ہے کہ اگر دہلی حکومت کو لگتا ہے کہ اس کی شرکت افغان امن عمل کو تیز کر سکتی ہے، تو اسے خود طالبان سے بات چیت کرنا چاہیے۔
فلم ’ہوٹل روانڈا‘ میں روانڈا کی نسل کُشی کے دوران لوگوں کی جان بچانے میں اُن کے کردار کی عکاسی کی گئی تھی۔ دو دہائیوں قبل اُنھوں نے خود کو ایک عام شخص کے طور پر پیش کیا تھا جو غیر معمولی حالات میں پھنس گیا تھا۔  روانڈا کے اس 67 سالہ سابق ہوٹل مینیجر کو نسل کُشی کے دوران ایک ہزار لوگوں کی جان بچانے کا ذمہ دار قرار دیا جاتا ہے۔  پال خود ہوتو برادری کے ہیں اور اُن کی شادی ایک تتسی خاتون سے ہوئی تھی۔ اُنھوں نے اپنی سوانح حیات 'این آرڈنری مین' میں لکھا ہے کہ قاتلوں کو ہوٹل ملے کولینیز میں پناہ لینے والے لوگوں کے قتل سے روکنے پر قائل کرنے کی اُن کی قابلیت کی وجہ سے ان لوگوں کی جانیں بچ پائیں۔  اس کے بعد پال روسیسابگینا کو کئی ایوارڈز دیے گئے جن میں سنہ 2005 میں امریکہ کے صدر جارج بش کی جانب سے اعلیٰ ترین سویلین اعزاز صدارتی تمغہ آزادی بھی شامل ہے۔ اعزاز دیتے ہوئے کہا گیا تھا کہ 'ان کی زندگی ہمیں برائی کی تمام صورتوں کا مقابلہ کرنے کی ہماری اخلاقی ذمہ داری یاد کرواتی ہے۔'  ان کے آبائی ملک میں اس فلم کا پریمیئر دارالحکومت کیگالی کے ایک سٹیڈیم میں 10 ہزار لوگوں کی موجودگی میں منعقد کیا گیا تھا اور اس میں اُن کی شرکت بھی متوقع تھی۔  اس کتاب میں اُنھوں نے دیہی روانڈا میں اپنی ابتدائی زندگی کے بارے میں انتہائی خوش کن انداز میں بتایا ہے۔ وہ تتسی والدہ اور ہوتو والد کے نو بچوں میں سے ایک تھے۔  کچھ لوگوں کے نزدیک یہ خود کو چیلنج کرنے والے شخص کی ساکھ متاثر کرنے کا صدر کگامے کا جان بوجھ کر دیا گیا بیان تھا۔  سنہ 2014 میں یونیورسٹی آف مشیگن میں ایک تقریر کے دوران اُنھوں نے کہا کہ روانڈا کی حکومت کی ایما پر کام کرنے والے پراکسی گروہوں نے ڈیموکریٹک ریپبلک آف کانگو میں لاکھوں ہوتو پناہ گزینوں کو ہلاک کیا ہے۔  روانڈا کی نسل کشی کے دوران تتسی نسل کے افراد کو ہوتو برادری کے شدت پسندوں نے نشانہ بنایا تھا یہ سارا بیانیہ صدر کگامے کے لیے شاید کافی سخت رہا ہوگا مگر روسیسابگینا کے روانڈا میں حملے کرنے والے نیشنل لبریشن فرنٹ سے تعلقات کی وجہ سے حکام کو اُنھیں گرفتار کرنے کا موقع ملا۔  مگر واقعات کا ایک اور پہلو جو کورٹ میں بتایا گیا وہ اُن کے سابق اتحادی کونسٹنٹین نیومونگیئر کی طرف سے تھا جن کا کہنا تھا کہ اُنھوں نے پال روسیسابگینا کو یہ کہہ کر دھوکہ دیا تھا کہ وہ جہاز اُنھیں برونڈی لے جائے گا۔  اُن کی بیٹی کیرائن کنیمبا نے بی بی سی کو بتایا: 'وہ سیاسی قیدی ہیں۔' اُنھوں نے مزید کہا کہ 'پال کگامے عدالت کے واحد جج ہیں' اور کہا کہ کگامے کا اُن کے والد کے ساتھ 'ذاتی جھگڑا' ہے۔ ,روانڈا کے اس 67 سالہ سابق ہوٹل مینیجر کو نسل کُشی کے دوران ایک ہزار لوگوں کی جان بچانے کا ذمہ دار قرار دیا جاتا ہے۔
روس نے خربردار کیا ہے کہ ایسے جدید ہتھیاروں کی ترسیل ایسی اشتعال انگیزی ہوگی جو اس تنازع کو مزید ہوا دینے کے مترادف ہو گا۔ یوکرین کے صدر ولادمیر زلنسکی اور دیگر یوکرینی حکام نے کہا ہے کہ طویل فاصلے تک مار کرنے والے میزائیلوں (ایم ایل آر ایس) کی فراہمی ڈونباس کے خطے میں شدید روسی بمباری کو روکنے کے لیے اشد ضروری ہے۔ دریں اثنا روس راکٹوں، ٹینکوں اور فضاء سے سیوردونسک اور ڈونباس کے دیگر علاقوں پر مسلسل بمباری کر رہا ہے۔ یوکرین کی دفاعی صلاحیت کو کم فاصلے تک مار کرنے والے میزائیل تک رکھنا امریکہ کی طرف سے اس تنازع کو یوکرین تک محدود رکھنے کی حکمت عملی کا حصہ ہو سکتا ہے لیکن اس کے ساتھ ساتھ اس کی مزاحمت میں قابل قدر اضافہ بھی ہے۔ امریکی جریدے واشنگٹن پوسٹ نے ایک امریکی اعلیٰ اہلکاروں کے حوالے سے خبر دی ہے کہ امریکی ایوان صدر کو یوکرین کو ایم ایل آر ایس دینے میں کوئی اعتراض نہیں لیکن وہ اس نظام کے دور مار کرنے والے ہتھیار نہیں دیں گے۔ اس بارے میں تشویش پائی جاتی ہے کہ طویل فاصلوں تک مار کرنے والے ہتیھیار حاصل ہونے کے بعد یوکرین کہیں روس کی سرحدوں کے اندر اہداف کو نشانہ بنانے کی کوشش نہ کرے جس سے نیٹو اتحاد میں شامل ملکوں اور امریکہ کا روس سے براہ راست فوجی تصادم ہونے کا خدشہ ہے۔ برطانیہ کے پاس بھی ایم ایل آر ایس راکٹ موجود ہیں اور برطانوی وزیر اعظم بورس جانسن کا کہنا ہے کہ یوکرین کو یہ راکٹ ملنے چاہیں تاکہ وہ روس کی آرٹلری کی بہیمانہ بمباری سے اپنا دفاع کر سکیں۔ لیکن برطانوی وزیر اعظم نے یہ نہیں کہا کہ برطانیہ یہ راکٹ یوکرین کو دے گا۔ انھوں نے کہا کہ مغرب روس کے خلاف یوکرین کے پیچھے چھپ کر جنگ کر رہا ہے جس کے بارے میں انھوں نے خبردار کیا کہ اس جنگ کا پھیلنا ناگزیر ہو گیا ہے۔  گزشتہ ہفتے روس کے سرکاری ٹی وی چینل پر ایک میزبان نے کہا کہ ایم ایل آر ایس یوکرین کو فراہم کرنا امریکہ کی طرف سے خطرے کی لکیر کو عبور کرنا ہے۔ اُس نے مزید کہا کہ اس سے روس کی طرف سے شدید رد عمل ظاہر کیا جا سکتا ہے۔ دریں اثناء روس نے اطلاعات کے مطابق اپنے جدید ترین ملٹیپل راکٹ نظام سے یوکرین کے شہر خیرکیف میں اہداف کو نشانہ بنایا ہے۔ اس ہتھیار کو 'آگ اگلنے والا' بڑا ہتھیار کہا جاتا ہے۔ ٹی او ایس توسوچاکا ایک 'تھرموبیرک فیول ایئر' ہتھیار ہے جو پھٹنے پر ایک بہت بڑا دھماکہ کرتا ہے جس سے گیس کا غبار پیدا ہوتا اور آپس کے علاقے میں آکسیجن ختم ہو جاتی ہے۔  روس نے یوکرین کے شہروں میں طویل فاصلوں تک مار کرنے والے ہتھیاروں سے شدید نقصان پہنچایا ہے اور یوکرین کے شہروں پر بحری جہازو ں سے بھی بمباری کی گئی ہے۔,امریکہ یوکرین کو ایسے جدید ہتھیار دینے پر غور کر رہا ہے جن کے بارے میں روس نے خبردار کیا ہے کہ اس سے جنگ کا دائر وسیع ہو سکتا ہے۔ دریں اثنا روس راکٹوں، ٹینکوں اور فضاء سے سیوردونسک اور ڈونباس کے دیگر علاقوں پر مسلسل بمباری کر رہا ہے۔
 خبر رساں ادارے روئٹرز نے فارس کے حوالے سے بتایا ہے کہ تقریباﹰ 160 مندوبین کے لیے ویزا درخواستیں دو ماہ قبل دی گئی تھیں، جن میں سے 20 کی درخواستیں رد کر دی گئی ہیں۔ ان میں دو وزراء بھی شامل ہیں تاہم فارس نے ان کے نام نہیں بتائے۔  فارس کی رپورٹ میں ویزا درخواستیں رد کیے جانے کی کوئی وجہ نہیں بتائی گئی، تاہم روئٹرز نے اپنی رپورٹ میں لکھا ہے کہ ایران کے متعدد سرکاری اہلکاروں پر تہران کے متنازعہ جوہری پروگرام کے حوالے سے سفری پابندیاں عائد ہیں۔  اقوام متحدہ کی جنرل اسمبلی کا اجلاس آئندہ ہفتے سے شروع ہو رہا ہے۔ اس کے لیے ایرانی وفد کی قیادت صدر محمود احمدی نژاد کریں گے۔ 2005ء میں صدارتی منصب سنبھالنے کے بعد سے وہ باقاعدگی سے جنرل اسمبلی کی نشستوں میں شرکت کرتے ہیں۔  ایک امریکی اہلکار نے اپنا نام ظاہر نہ کرنے کی شرط پر بتایا: ’’اقوام متحدہ کے صدر دفاتر میں منعقدہ نشستوں میں شرکت کرنے والے غیرملکی اہلکاروں کے لیے ویزوں کا فیصلہ قابلِ اطلاق قوانین اور طریقہ کار کے تحت کیا جاتا ہے، جن میں امریکی قوانین اور اقوام متحدہ کے ہیڈکوارٹرز کا معاہدہ بھی شامل ہیں، تاہم ویزوں کا ریکارڈ خفیہ رکھا جاتا ہے۔‘‘  اس کے برعکس واشنگٹن انتطامیہ بعض اوقات ایرانی حکومتی اہلکاروں یا ماہرین کو ویزے جاری کرنے سے انکار کر دیتی ہے۔ دونوں ملکوں کے درمیان 1979ء سے سفارتی تعلقات نہیں ہیں اور امریکا ایران پر جوہری ہتھیاروں کے حصول کی کوشش کا الزام لگاتا ہے۔ تہران حکام یہ الزام مسترد کرتے ہیں۔,امریکا نے اقوام متحدہ کی جنرل اسمبلی کے اجلاس میں شرکت کرنے والے ایرانی وفد کے 20 ارکان کی ویزا درخواستیں مسترد کر دی ہیں۔ یہ بات ایران کے سرکاری خبر رساں ادارے فارس نے بتائی ہے۔
 خبر رساں اداروں ڈی پی اے اور ایسوسی ایٹڈ پریس کی رپورٹوں کے مطابق یہ واقعہ یکم ستمبر بروز جمعرات جرمن شہر فرینکفرٹ کے مغرب میں واقع روڈیس ہائم نامی قصبے میں پیش آیا۔ پولیس کا کہنا ہے کہ مبینہ طور پر گھریلو جھگڑے کے دوران آگ لگائے جانے کے اس واقعے میں پینتالیس سالہ شامی مہاجر جھلس کر ہلاک ہو گیا۔  جرمن صوبے ہیسے کی پولیس کے ترجمان مارکوس ہوفمان نے اس واقعے کی تفصیلات بتاتے ہوئے کہا کہ پینتالیس سالہ شامی مہاجر آتش گیر مادہ لے کر اُس عمارت میں داخل ہوا، جہاں اس کی بیوی اور بچے مقیم تھے۔ اس شخص نے گھر میں داخل ہو کر اپنی اکتیس سالہ بیوی پر آتش گیر مادہ چھڑک کر آگ لگا دی۔  اس دوران شامی مہاجر خود بھی آگ کی زد میں آ کر شدید جھلس گیا اور بعد ازاں اپنے زخموں کی تاب نہ لاتے ہوئے چل بسا۔ ہوفمان کے مطابق اس واقعے میں مذکورہ شخص کی بیوی بھی شدید زخمی ہوئی ہے اور اس کی حالت انتہائی نازک ہے۔ جھلسنے والی خاتون کی جان بچانے کی کوشش کی جا رہی ہے۔  مارکوس ہوفمان نے یہ بھی بتایا کہ مذکورہ شامی خاندان اکھٹے ہی جرمنی پہنچا تھا تاہم بعد ازاں ہلاک ہونے والے مہاجر کو ایک الگ رہائش گاہ میں رکھا گیا تھا۔ پولیس کے مطابق مذکورہ شامی شہری مجرمانہ ریکارڈ کا حامل تھا۔ دیکھتے ہی دیکھتے یہ کشتی مکمل طور پر الٹ گئی۔ لوگوں نے تیر کر یا لائف جیکٹوں کی مدد سے اپنی جان بچانے کی کوشش شروع کردی۔ اطالوی بحریہ کے مطابق پانچ سو افراد کی جان بچا لی گئی۔,ایک شامی مہاجر نے ایک گھریلو جھگڑے کے بعد اپنی بیوی کو آگ لگا کر جلانے کی کوشش کی لیکن اس دوران وہ خود ہی بری طرح سے جُھلس گیا۔ بعد ازاں وہ اپنے زخموں کی تاب نہ لاتے ہوئے انتقال کر گیا۔
یورپی یونین کے پاکستان میں سفیر ژاں فرانسوا کوتاں نے کہا ہے کہ یورپی یونین پاکستان میں جمہوری استحکام، معاشی خوشحالی اور دہشت گردی کے خلاف جنگ میں پاکستان کی مدد پر تیار ہے۔ اسلام آباد میں یورپی یونین کے سفیر نے پاکستان تحریک انصاف  کے سربراہ عمران خان سے خصوصی ملاقات میں یورپی یونین کی جانب سے سکیورٹی، معیشت، تعلیم اور دیہی ترقی کے شعبوں میں نئی حکومت سے تعاون کی پیش کش کی اور پاکستان میں معاشی ترقی اور استحکام کے لیے ای یو ممالک کی جانب سے بیرونی سرمایہ کاری کا عندیہ دیا۔ انہوں نے کہا کہ یورپی یونین ایف اے ٹی ایف کی گرے لسٹ سے نکلنے میں بھی پاکستان کی مدد کرنے پر تیار ہے۔ ژاں فرانسوا کوتاں: ایف اے ٹی ایف کے بیشتر اراکان کی طرح یورپی یونین بھی اس تنظیم کی ایک مکمل رکن ہے۔ ہم دہشت گردی کے خاتمے، دہشت گردوں کی مالی معاونت کے خاتمے اور منی لانڈرنگ کے خاتمے جیسے اہداف پر مکمل یقین رکھتے ہیں اور عملی کاوشوں میں شریک ہیں۔ لہذا یورپی یونین فطری طور پر اس حوالے سے ہونے والی ہر پیش رفت میں، اپنی صلاحیتوں اور وسائل کے مطابق، اپنی بہترین کوششوں کے ذریعے حصہ ڈالی گی۔ ہم ایف اے ٹی ایف کے عملی منصوبوں اور دائرہ کار میں رہتے ہوئے دہشت گردوں کی مالی معاونت اور منی لانڈرنگ کے حوالے سے پاکستان کی نئی حکومت کی خصوصی معاونت کے لیے تیار ہیں۔ اگر اس نوعیت کے باہمی تعاون پر اتفاق رائے ہو جاتا ہے تو ہمیں اس شراکت کو اس طرح طے کرنا ہو گا کہ پاکستان کی ضروریات بھی پوری ہوتی ہوں۔,یورپی یونین کے پاکستان میں سفیر ژاں فرانسوا کوتاں نے کہا ہے کہ یورپی یونین پاکستان میں جمہوری استحکام، معاشی خوشحالی اور دہشت گردی کے خلاف جنگ میں پاکستان کی مدد پر تیار ہے۔
 ماسکو میں ایک حکومتی اہلکار کا کہنا تھا: ’’یہ قافلہ یوکرائن کے مشرقی علاقوں کے رہائشیوں کو دو ہزار ٹن امدادی سامان پہنچائے گا۔ یہ سامان ماسکو اور اس کے نواحی علاقوں کے لوگوں نے جمع کیا۔‘‘  نیوز ایجنسی روئٹرز نے روسی ذرائع ابلاغ کے حوالے سے بتایا ہے کہ امدادی قافلہ ماسکو کے ایک نواحی علاقے سے روانہ ہوا جس کا مطلب یہ ہے کہ اسے یوکرائن کے مشرقی علاقوں میں پہنچنے میں کچھ دِن لگیں گے۔  خبر رساں ادارے روئٹرز کے مطابق فرانس کے وزیر خارجہ لاراں فابیوس نے روس کے اس امدادی قافلے پر شکوک و شبہات ظاہر کیے ہیں۔ انہوں نے کہا ہے کہ ماسکو حکومت اس قافلے کی آڑ میں یوکرائن میں مستقل قیام کی کوشش کر سکتی ہے۔   یوکرائن پہلے ہی کہہ چکا ہے کہ روس نے اس کی سرحدوں پر پینتالیس ہزار فوجی تعینات کر رکھے ہیں جبکہ مغربی دفاعی اتحاد نیٹو کے مطابق روس کی جانب سے یوکرائن میں مداخلت کے ’قوی امکانات‘ ہیں۔  مغربی ملکوں کو خدشہ ہے کہ روسی صدر ولادیمیر پوٹن اپنی فورسز یوکرائن کے مشرقی علاقوں میں بھیج سکتے ہیں جہاں روس نواز باغیوں کو کییف کی فورسز کے ہاتھوں شکست کا سامنا ہے۔  روئٹرز کے مطابق کییف میں حکومتی ذرائع نے اپنے نام ظاہر نہ کرنے کی شرط پر بتایا ہے کہ روس کے ساتھ ایسا کوئی معاہدہ نہیں ہوا جس کے تحت اس کی گاڑیاں سرحد پار کر سکیں۔ ان کا کہنا ہے کہ ریڈ کراس امدادی سامان کی مشرقی علاقوں میں فراہمی کے لیے ٹرانسپورٹ کا بندوبست کرنے کی کوشش کر رہی ہے جس کے تحت امریکا اور یورپی ملکوں سے بھی سامان پہنچایا جا سکے گا۔,روس کا کہنا ہے کہ امدادی سامان پر مشتمل اس کا ایک قافلہ یوکرائن کے بحران زدہ مشرقی علاقوں کے لیے روانہ ہو گیا ہے۔ فرانس نے خدشہ ظاہر کیا ہے کہ روس اس بہانے یوکرائن پر چڑھائی کر سکتا ہے۔
آسٹریلوی فوج کے سربراہ نے گزشتہ ہفتے اس بات کا اعتراف کیا تھاکہ انيس آسٹریلوی فوجیوں نے افغانستان میں تعیناتی کے دوران انتاليس غیر مسلح افغان قیدیوں اور شہریوں کو ہلاک کیا تھا۔ انسپکٹر جنرل آف ڈیفنس کی طرف سے مقرر کردہ ایک جج کی رپورٹ میں ان فوجیوں کی شناخت ظاہر نہیں کی تھی تاہم ان موجودہ اور سابقہ فوجیوں کے خلاف ممکنہ کارروائی کی سفارش کی گئی تھی۔ رپورٹ میں کہا گیا تھا کہ اس بات کے پختہ شواہد پائے گئے ہیں کہ آسٹریلوی فوج کے خصوصی دستوں کے 25 فوجی افغان قیدیوں، کسانوں اور دیگر نہتے عام شہریوں کی ہلاکتوں میں ملوث تھے۔ شہریوں کو ہلاک کرنے کے ایسے 23 واقعات کے بھی پختہ شواہد موجود ہیں جن میں کم از کم 39 عام شہری مارے گئے۔ ہلاکتوں کا یہ سلسلہ 2009 ء میں شروع ہوا لیکن زیادہ تر افراد کو 2012ء اور 2013ء کے درمیان ہلاک کیا گیا۔ ایسے بھی کئی واقعات کا انکشاف ہوا ہے کہ فوجیوں نے پہلی بار کسی کو ہلاک کرنے کا اپنا ہدف حاصل کرنے کے لیے قیدیوں کو ہی گولی مار دی اور پھر لڑائی میں ہلاک کرنے کے جعلی ثبوت کا انتظام کر لیا۔ اکتیس مئی 2010ء کو افغانستان میں جرمن فوجیوں کے ساتھ ملاقات کے بعد واپسی پر جرمن صدر ہورسٹ کوہلر نے ایک متنازعہ انٹرویو دیا۔ انہوں نے کہا کہ افغانستان کی جنگ جرمن اقتصادی مفادات کی وجہ سے لڑی جا رہی ہے۔ اس کے بعد ان پر تنقید کا سلسلہ شروع ہوا اور انہیں مستعفی ہونا پڑا۔,آسٹریلوی فوج کے سربراہ نے کہا ہے کہ اسپیشل فورسز کے تيرہ اہلکاروں کو افغانستان میں مقامی افراد کی مبینہ غیر قانونی ہلاکتوں میں ملوث ہونے کے سبب ان کے عہدوں سے برطرف کیا جا سکتا ہے۔
امریکی حکومت نے بدھ کو اعلان کیا ہے کہ ترکی ایف 35 جنگی طیاروں کے منصوبے کا اب مزید حصہ نہیں ہے۔ اس امریکی اعلان میں واضح کیا گیا ہے کہ یہ فیصلہ انقرہ کی جانب سے روسی دفاعی میزائل نظام ایس 400 کو خریدنے کے فیصلے کی وجہ سے کیا گیا ہے۔ وائٹ ہاؤس کی ترجمان اسٹیفنی گریشام کے مطابق، ''افسوس کہ روسی میزائل نظام خریدنے کے فیصلے کی وجہ سے ایف 35 پروگرام میں ترکی کی مزید شمولیت ممکن نہیں۔‘‘ انہوں نے مزید کہا کہ ایف 35 نگرانی کے ایک ایسی روسی نظام کے ساتھ نہیں چل سکتا، جو جدید صلاحیتوں کے بارے میں جاننے کے لیے استعمال کیا جاتا ہو‘‘۔ اس سال کے آغاز پر امریکا نے ترکی کو ایف 35 جنگی طیاروں سے متعلق ساز و سامان کی ترسیل روک دی تھی۔ واشنگٹن کا موقف تھا کہ ترکی روس کے ساتھ عسکری معاہدہ ختم کرے۔ ترکی مغربی دفاعی اتحاد نیٹو کا بھی رکن ہے۔ تاہم دوسری جانب انقرہ حکومت نے امریکی دھمکی کو نظر انداز کرتے ہوئے ماسکو کے ساتھ اپنے روابط مضبوط کرنے کے لیے اضافی اقدامات کرنے شروع کر دیے۔مئی میں ترک صدر رجب طیب ایردوآن نے اعلان کیا کہ ان کا ملک انتہائی جدید ایس پانچ سو طرز کے دفاعی میزائل نظام کی تیاری میں روس کے ساتھ تعاون کرے گا۔ نیٹو اتحادیوں کے بمبار طیاروں کی مجموعی تعداد چار ہزار سات سو کے قریب بنتی ہے۔ ان میں سے قریب اٹھائیس سو امریکا، سولہ سو نیٹو کے یورپی ارکان اور دو سو ترکی کے پاس ہیں۔ اس کے مقابلے میں روسی بمبار طیاروں کی تعداد چودہ سو ہے۔ ,یہ غیر متوقع فیصلہ نہیں ہے: وائٹ ہاؤس نے ترکی کو اُس فہرست سے خارج کرنے کا اعلان کیا ہے، جس کا تعلق جدید جنگی طیاروں کی فراہمی سے ہے۔ ترکی نے اپنے ساتھی امریکا کی بجائے روسی عسکری سازو سامان کو ترجیح دی ہے۔
امریکہ کی سپریم کورٹ نے اپنے فیصلے میں کہا ہے کہ امریکی ریاست اوکلاہوما کا نصف سے زیادہ علاقہ ’نیٹیو امریکنز‘ یعنی ایسے افراد کی ملکیت ہے جن کی آبائی سرزمین امریکہ ہے۔ اس فیصلے کے ساتھ ہی ایک نابالغ بچی کو ریپ کرنے کے جرم میں سزا یافتہ نیٹیو امریکی شخص کی سزا بھی ختم ہو گئی ہے۔ نو ججوں پر مشمتل ایک بینچ نے چار کے مقابلے میں پانچ ووٹ سے یہ فیصلہ سنایا جس کے مطابق ریاست کا دوسرا سب سے بڑا شہر ٹلسا بھی اب ان مقامی افراد کی ملکیت ہوگا۔  جمسی میکگرٹ نامی مقامی شخص کو سنہ 1997 میں ایک بچی کو ریپ کرنے کے الزام میں سزا سنائی گئی تھی۔ انھوں نے سزا کے فیصلے کے خلاف سپریم کورٹ میں اپیل دائر کی تھی۔ اپنی اپیل میں جمسی نے نیٹو امریکی قبیلے ’مسکوگی نیشن‘ کے دعوؤں کا حوالے دیتے ہوئے کہا تھا کہ یہ واقعہ اس جگہ پیش آیا جو نیٹو امریکیوں کی ملکیت ہے۔  جمعرات کو سنائے گئے فیصلے کو ملک کی حالیہ دہائیوں میں دیے جانے والے بڑے فیصلوں میں شمار کیا جا رہا ہے۔ اس فیصلے کا مطلب یہ ہے کہ وہ قبائلی باشندے جنھیں مختلف جرائم کے تحت ریاستی عدالتوں سے سزائیں ملی ہیں وہ ان کو چیلنج کر سکتے ہیں۔ تاہم فیصلہ صرف اسی وقت چیلنج ہو سکے گا اگر جرم اس زمین پر ہوا ہے جہاں کی ملکیت کا فیصلہ سپریم کورٹ نے اب کیا ہے۔ اس صورت میں اب صرف وفاقی حکام کے پاس یہ حق ہے کہ وہ ایسے علاقوں میں ہونے والے جرائم کے خلاف نیٹیو امریکیوں پر مقدمہ چلائیں۔  خبر رساں ادارے روئٹرز کے مطابق وہ قبائل جو ان مقامات کی حدود میں رہتے ہیں وہ شاید اب ریاست کو ٹیکس ادا کرنے سے چھوٹ حاصل کر لیں گے۔  تیس لاکھ ایکڑ پر مشتمل اس علاقے میں 18 لاکھ افراد رہائش پزیر ہیں جس میں سے 15 فیصد نیٹیو امریکی ہیں۔ اس فیصلے سے جمسی میکگرٹ کو ریپ کیس میں ملنے والی سزا بھی ختم ہو گئی تاہم وفاقی عدالت میں ان پر کیس چلایا جا سکتا ہے۔  71 سالہ جمسی کو 1997 میں ایک چار سالہ بچی کے ریپ کے جرم میں سزا سنائی گئی تھی۔ سپریم کورٹ میں انھوں نے اپنے جرم سے انکار نہیں کیا لیکن کہا کہ صرف وفاقی حکام کے پاس یہ حق ہے کہ وہ ان پر مقدمہ چلائیں۔,امریکہ کی سپریم کورٹ نے اپنے فیصلے میں کہا ہے کہ امریکی ریاست اوکلاہوما کا نصف سے زیادہ علاقہ ’نیٹیو امریکنز‘ یعنی ایسے افراد کی ملکیت ہے جن کی آبائی سرزمین امریکہ ہے۔
 اٹلی کے شہر میلان کی ایک عدالت نے سابق وزیر اعظم سلویو بیرلسکونی کو ٹیکس فراڈ کے عائد الزامات کے تحت چار سال کی قید سزا کا حکم سنایا تھا۔ یہ فیصلہ گزشتہ برس اکتوبر میں سنایا گیا تھا۔ اس حکم کے خلاف سابق وزیر اعظم نے اعلیٰ عدالت میں اپیل کر رکھی تھی۔ بدھ کے روز اعلیٰ عدالت نے بیرلسکونی کی اپیل کو خارج کرتے ہوئے ماتحت عدالت کے فیصلے کو برقرار رکھتے ہوئے اس کی توثیق کر دی ہے۔  اٹلی میں جب تک تمام اپیلوں کا فیصلہ نہیں آ جاتا تب تک سزا یافتہ شخص بھی بے گناہ خیال کیا جاتا ہے۔ ابتدائی فیصلے کے خلاف بیرلسکونی کی پہلی اپیل مسترد ہو گئی ہے۔ اب دوسری اپیل ملک کی سب سے اعلیٰ عوامی عدالت میں دائر کی جائے گی۔ اس عدالت میں بیرلسکونی کے وکلائے دفاع اس وقت اپیل دائر کریں گے جب میلان کی اعلیٰ عدالت کا تفصیلی فیصلہ سامنے آ جائے گا اور تبھی اس کا تعین ہو سکے گا کہ عدالت نےپہلی اپیل کن وجوہات کی بنیاد پر مسترد کی ہے۔  اعلیٰ ترین عدالت سے بھی اپیل مسترد ہونے کی صورت میں اٹلی کے سیماب صفت سیاستدان کا سیاسی کیریئر اپنے انجام کو پہنچ سکتا ہے۔ وہ کم از کم پانچ برس کے لیے سیاسی منظر سے غائب ہو جائیں گے۔ سلویو بیرلسکونی آج بھی اطالوی سیاسی منظر پر ایک اہم قوت کے حامل ہیں۔ حال ہی قائم ہونے والی بائیں بازو کی ڈیموکریٹک پارٹی کی سیاسی حکومت کو بھی ان کی جماعت کی حمایت حاصل ہے وگرنہ اس کا قیام مشکل تھا۔,یورپی ملک اٹلی کے سابق وزیراعظم سلویو بیرلسکونی کو ٹیکس فراڈ کے الزامات کے تحت ماتحت عدالت نے چار برس کی قید کا حکم سنایا تھا۔ اس فیصلے کے خلاف اعلیٰ عدالت میں دائر اپیل کو مسترد کر دیا گیا ہے۔
 بنڈس لیگا کی نئی چیمپیئن شپ کا اِفتتاحی میچ دفاعی چیمپیئن بائرن اور مؤنشن گلاڈباخ کے درمیان کھیلا جائے گا۔ بائرن کی ٹیم کو اب ایک نئے کوچ پیپ گوارڈیولا کی رہنمائی حاصل ہے۔ بائرن کے پاس اِس وقت تین اعزاز ہیں۔ وہ بنڈس لیگا کی چیمپیئن ہونے کے علاوہ جرمن کپ کی فاتح اور چیمپیئنز لیگ کی وِنر بھی ہے۔ بنڈس لیگا کے شروع ہونے سے قبل کھیلے گئے سپر کپ میں گزشتہ سیزن میں دوسری پوزیشن حاصل کرنے والی ڈورٹمنڈ کو فتح نصیب ہوئی تھی۔ جرمنی میں فٹ بال کے مختلف ٹورنامنٹوں کا آغاز ہو گیا ہے۔ ناک آؤٹ بنیاد پر کھیلے جانے والے فٹ بال ٹورنامنٹ جرمن کپ کے میچ بھی جاری ہیں۔  بنڈس لیگا کے دو حصے ہوتے ہیں۔ پہلے حصے کے 17 میچ ڈیز دسمبر کی 22 تاریخ تک مکمل ہو جائیں گے۔ ہر میچ ڈے تین ایام پر مشتمل ہوتا ہے۔ عموماً میچ ڈے جمعے سے شروع ہوتا ہے۔ پہلے حصے کی تکمیل کے بعد کرسمس اور نئے سال کی تعطیلات کا وقفہ ہوتا ہے۔ دوسرا حصے کا آغاز نئے سال کے پہلے مہینے کے وسط سے ہوتا ہے۔ پہلے حصے کی تکمیل پر پوائنٹس ٹیبل کی ٹاپ ٹیم کو موسم خزاں کی چیمپیئن قرار دیا جاتا ہے۔ بنڈس لیگا کے ساتھ ساتھ یورپی فٹ بال کلبوں کے ٹورنامنٹ چیمپیئنز لیگ اور دوسرے اہم یورپی ٹورنامنٹ یورپ لیگ کے میچوں کا سلسلہ بھی جاری رہتا ہے۔ جرمنی سمیت دیگر تمام یورپی ملکوں میں کم و بیش ایک ساتھ فٹ بال کے سیزن کا آغاز ہوتا ہے۔,جرمنی کی قومی فٹ بال چیمپیئن شپ بنڈس لیگا کے نئے سیزن کا آغاز آج جمعے کے روز سے ہو رہا ہے۔ بنڈس لیگا میں کل 34 میچ ڈیز ہوتے ہیں۔ بائرن میونخ کلب دفاعی چیمپیئن ہے۔
خیال کیا جاتا ہے کہ کئی افراد نے بین الحکومتی پینل برائے کلائمیٹ چینج کا نام بھی نہیں سنا ہو گا۔ اس کو مختصر انداز میں آئی پی سی سی (IPCC) بھی کہا جاتا ہے۔ یہ اقوام متحدہ کا ایک ادارہ ہے اور اس کی ذمہ داریوں میں ماحولیاتی صورت حال کا مسلسل جائزہ لیتے رہنا ہے۔ اس پینل کے ممبران میں کلائمیٹ کے ماہرین اور سائنسدان منتخب کیے جاتے ہیں اور وہ گاہے گاہے منفی ماحولیاتی تبدیلیوں سے زمین کو پہنچنے والے نقصانات کا احوال اپنی رپورٹس میں پیش کرتے رہتے ہیں۔ اقوام متحدہ کے ادارے کی تازہ رپورٹ ہی میں بتایا گیا کہ زمین کا درجہ حرارت بڑھنے سے گلوبل وارمنگ کا شدید خطرہ پیدا ہو گیا ہے۔ اس گلوبل وارمنگ کی وجہ سے زمین کو کلائمیٹ چینج کا سامنا ہے، ان تبدیلیوں سے سمندری سطح بلند ہونے کے علاوہ شدید قسم کے طوفانوں میں اضافہ ہو گیا ہے۔ مڈغاسکر میں گزشتہ کئی برسوں کی خشک سالی کے باعث 1.14 ملین نفوس فاقہ کشی کے دہانے پر پہنچ چکے ہیں۔ اس افریقی ملک میں نا تو کوئی قدرتی آفت آئی اور نا ہی فصلوں کو نقصان پہنچا۔ یہاں تو کوئی سیاسی تنازعہ بھی پیدا نہیں ہوا لیکن اس کے باوجود وہاں قحط سالی کا خطرہ ہے، جس کی وجہ صرف ماحولیاتی تبدیلیوں کو قرار دیا جا رہا ہے۔,حکومتوں کے مابین ماحولیاتی تبدیلیوں کے حوالے سے کام کرنے والا گروپ انٹر گورنمنٹل پینل برائے کلائمیٹ چینج کہلاتا ہے۔ اس پینل کے پلیٹ فارم پر عالمی ماحولیاتی بحرانی صورت حال کو زیر بحث لایا جاتا ہے۔
 منگل 29 جنوری کو امریکی سینیٹ میں نئے وزیر خارجہ کی منظوری کے لیے رائے شماری ہوئی۔ صدر باراک اوباما کی جانب سے نامزد کیے جانے والے وزیر خارجہ جان کیری کو ووٹنگ میں 94 ووٹ ملے جبکہ ان کے خلاف محض تین ووٹ پڑے۔ مخالفت میں ووٹ دینے والے سینیٹروں میں امریکی ریاست ٹیکساس کے ٹیڈ کرُوز اور جان کونِن کے ساتھ اوکلاہاما کے جِم اِنہوف ہیں۔ ووٹنگ کے اس عمل میں سینیٹر جان کیری ایوان میں حاضر ضرور تھے لیکن وہ اپنے حق میں ووٹ نہیں ڈال سکتے تھے۔ رائے شماری کے نتیجے کے اعلان کے فوری بعد جان کیری کو سینیٹ کے اراکین نے مبارک باد دینے کا سلسلہ شروع کر دیا۔  اس طرح جان کیری امریکا کے اگلے وزیر خارجہ بن گئے ہیں۔ موجودہ وزیر خارجہ ہلیری کلنٹن جمعہ یکم فروری کو اپنی ذمہ داریوں سے فارغ ہو جائیں گی۔ ہلیری کلنٹن صدر اوباما کی پہلی مدت صدارت کے دوران وزارت خارجہ کا منصب سنبھالے رہیں اور اس دوران انہوں نے ریکارڈ ایک سو سے زائد سرکاری دورے کیے۔ سینیٹر جان کیری ترتیب کے اعتبار سے امریکا کے 68 ویں وزیر خارجہ ہوں گے۔ ان کی عمر 69 برس ہے۔  جمعے کے روز سبکدوش ہونے والی وزیر خارجہ ہلیری کلنٹن آج بدھ 30 جنوری کو سینیٹ سے اپنا الوداعی خطاب بھی کریں گی۔ اس کا قوی امکان ہے کہ جان کیری جمعے ہی کے روز اپنے نئے منصب کا حلف اٹھا لیں گے۔ سینیٹ میں جان کیری کی خالی ہونے والی سیٹ پر باقاعدہ الیکشن 25 جون کو شیڈول ہے۔ اس دوران عبوری طور پر سینیٹ میں امریکی ریاست میساچوسیٹس کے گورنر ڈیول پیٹرک (Deval Patrick) کو جان کیری کی نشست دی گئی ہے۔,ہلیری کلنٹن کی جگہ اب جان کیری امریکا کے نئے وزیر خارجہ ہوں گے۔ امریکی سینیٹ میں ان کی نامزدگی کو رائے شماری کے ذریعے منظور کر لیا گیا ہے۔ ہلیری کلنٹن جمعہ یکم فروری کو اپنے منصب سے سبکدوش ہو جائیں گی۔
برطانیہ میں ایک نئی قسم کی کورونا وائرس کے سامنے آنے کے بعد سے پورے یورپ میں زبردست تشویش پیدا ہوگئی ہے کیوں کہ یہ نیاوائرس پہلی قسم کے وائرس کے مقابلے زیادہ تیزی سے پھیل سکتا ہے۔ برطانوی وزیر اعظم بورس جانسن نے ہفتے کے روز اعلان کیا تھا کہ کورونا وائرس کی نئی قسم سامنے آنے کے بعد انفیکشن سے متاثرین کی تعداد میں کافی تیزی سے اضافہ ہورہا ہے۔ ان کی حکومت نے لندن اور اس کے اطراف کے لیے کووڈ۔انیس کے حوالے سے پابندیوں کو مزید سخت کردیا ہے اور کرسمس کے موقع پر پابندیوں میں نرمی کرنے کے اپنے منصوبے کو بھی تبدیل کردیا ہے۔  ان سفری پابندیوں کی وجہ سے برطانیہ کے لیے مسئلہ اس لیے بھی مزید پیچیدہ ہوگیا ہے کیوں کہ وہ ایک برس کی عبوری مدت کے بعد 31 دسمبر کو بالآخر یورپی یونین سے علیحدہ ہورہا ہے۔ لندن اور برسلز اب تک بریگزیٹ تجارتی معاہدہ پر اتفاق رائے پیدا کرنے میں کامیاب نہیں ہوسکے ہیں جس کی وجہ سے اشیاء کے نقل و حمل میں افراتفری پیدا ہوجانے کا خدشہ لاحق ہوگیا ہے۔ برطانیہ میں کورونا وائرس کی نئی قسم سامنے آنے کے بعد سعودی عرب نے بھی تمام فضائی، سمندری اور زمینی راستو ں سے ملک میں داخلے کو معطل کردیا ہے۔ برطانیہ میں کورونا وائرس کی نئی قسم کا پتہ چلنے کے بعد یورپ کے کئی ممالک میں اس وائرس کے خلاف جاری جنگ میں ایک نیا موڑ آگیا ہے۔ برطانیہ میں اتوار کے روز 35928 نئے کیسز سامنے آئے جو اس وبا کے آغاز کے بعد سے ایک دن میں اب تک سب سے بڑی تعداد ہے۔ اس کے علاوہ   326 افراد کی موت ہوگئی جس کے ساتھ کووڈ انیس سے ہلاک ہونے والوں کی تعداد 67000 سے زیادہ ہوگئی ہے۔,برطانیہ میں ایک نئی قسم کی کورونا وائر س کے تیزی سے پھیلنے کی خبروں کے بعد برطانیہ کے یورپی پڑوسیوں نے اس کے سیاحوں کے لیے اپنے دروازے بند کرنے شروع کردیے ہیں۔
 بنگلہ دیش کے جنوب مغربی ضلع جیسور کی رہائشی پروین کو اسمگل کر کے بھارت میں جسم فروشی کے ایک اڈے پر پہنچا دیا گیا تھا تاہم اب وہ واپس اپنے گھر پہنچ چکی ہے۔ اب وہ دوبارہ سے اپنی زندگی کا آغاز کرنا چاہتی ہے لیکن بھارت سے واپسی کے بعد سے ہی اس کے ہمسائے روزانہ کی بنیادوں پر اسے ہراساں کرتے ہیں۔  پروین کی والدہ نے ڈی پی اے کو بتایا، ’’میں خوش ہوں کہ مجھے میری بیٹی واپس مل گئی ہے۔ لیکن ہمارے لیے اب صورتحال ناقابل برداشت ہو چکی ہے کیونکہ ہمیں روزانہ ہی نازیبا الفاظ سننے پڑتے ہیں۔‘‘ پروین کی ماں اپنی بیٹی کو ڈھاکہ بھیجنا چاہتی ہے تاکہ وہ اپنی زندگی کے تلخ تجربات کو بھول سکے۔ انہوں نے بتایا کہ پروین اکثر خود کشی کی باتیں بھی کرتی ہے۔ انہوں نے کہا، ’’میں نے سوچا تھا کہ میری بیٹی دوبارہ اسکول جا سکے گی لیکن یہ ناممکن معلوم ہوتا ہے کیونکہ وہاں دیگر بچے اسے قبول کرنے کے لیے تیار نہیں ہیں۔‘‘  پروین انسانی اسمگلنگ کا شکار بننے والی ایسی ہزاروں لڑکیوں میں سے ایک ہے، جو کسی نہ کسی طریقے سے بچا تو لی گئی ہیں لیکن بعد میں اسے معاشرتی سطح پر تکلیف دہ رویوں کا سامنا ہے۔ بین الاقوامی امدادی ادارے ’سیو دی چلڈرن‘ کے بنگلہ دیشی سربراہ مائیکل میک گرا کہتے ہیں کہ گزشتہ پانچ برس کے دوران بنگلہ دیش میں پانچ لاکھ لڑکیاں انسانی اسمگلنگ کا نشانہ بنیں۔ ,بنگلہ دیش سے تعلق رکھنے والی سُمیہ پروین دوبارہ اسکول جانا چاہتی ہے لیکن بھارت میں ایک قحبہ خانے سے واپسی کے بعد سے وہ اپنا تعلیمی سفر اس لیے شروع نہیں کر سکی ہے کیونکہ اسکول میں اسے شدید معاشرتی دباؤ کا سامنا ہے۔
اجلاس سے خطاب کرتے ہوئے وزیراعظم عمران خان نے کہا کہ پاکستان ہمسایہ ممالک کے ساتھ بہترین تعلقات کے فروغ پر خصوصی توجہ دے رہا ہے۔ انہوں نے کہا، ’’موجودہ حکومت زمینی حقائق کو دیکھتے ہوئے تمام معاملات پر توجہ دے رہی ہے۔ بدلتے ہوئے سیاسی اور دفاعی چیلنجز سے نمٹنے کے لیے ہماری پالیسی بہت واضح ہے۔ ہم نے دہشت گردی کے خلاف جاری جنگ میں بہت نقصان اٹھایا ہے۔ پائیدار امن کا خواب شرمندہ تعبیر کرنا  ہماری داخلہ اور خارجہ پالیسی کا اولین حصہ ہے۔‘‘ پاکستان میں پھر انتخابات ہونے والے ہیں۔ نواز شریف کے بعد مسلم لیگ ن کی قیادت ان کے بھائی شہباز شریف کر رہے ہیں۔ نواز شریف، مریم نواز اور کیپٹن صفدر کو سزائیں ہو چکی ہیں۔ بظاہر مسلم لیگ نون اسٹیبلشمنٹ اور عدلیہ کی جانب سے دباؤ کا شکار ہے۔ عمران خان کو امید ہے کہ اس مرتبہ ان کی جماعت جیتنے میں کامیاب رہے گی۔ پیپلز پارٹی بلاول بھٹو کو عملی سیاست میں اتار چکی ہے۔ انتخابات کا انعقاد 25 جولائی کو ہو گا۔,پاکستانی وزیراعظم عمران خان کے مطابق خطے میں پائیدار امن اور سیکیورٹی چیلنجز سے نمٹنے کے لیے تمام ہمسایہ ممالک کو مل کر اپنا کردار ادا کرنا ہو گا۔ 
 جمیکا پولیس کے ڈپٹی کمشنر مارک شیلڈ کے مطابق باب کے قتل میں ایک سے زائد افراد کے ملوث ہونے کا شبہ ہے۔ شیلڈ کے مطابق باب کا قاتل ان کے لئے اجنبی نہیں تھا اور انہوں نے اسے خود اپنے کمرے میں داخل ہونے دیا تھا۔ کیونکہ کمرے میں زبردستی داخل ہونے کے کوئی شواہد نہیں ملے۔وولمر قتل کیس میں ابھی تک کوئی گرفتاری عمل میں نہیں آئی ۔ گزشتہ روز ہی جمیکا پولیس نے پاکستانی کھلاڑیوں سے الگ الگ تحقیق کی۔,جمیکا پولیس کا یہ کہنا ہے کو پاکستانی کرکٹ کوچ کو ان کے ہوٹل کے کمرے میں گلا گھونٹ کر قتل کیا گیا ہے۔
سال 2008 ء نومبر کے ماہ میں اُس وقت لاہور میں امریکی قونصل خانے میں متعینہ امریکی پرنسپل آفیسر برائن ہنٹ کی طرف سے جاری کردہ مراسلہ، پنجاب کے مختلف علاقوں میں اُن کے دوروں کے دوران اس بارے میں مقامی حکومت اورغیر سرکاری ذرائع کے ساتھ ہونے والی گفت و شنید پر مبنی ہے۔ مختلف ذرائع پر مبنی اس مراسلے سے پتہ چلا ہے کہ آٹھ سے بارہ سال کی درمیانی عمر کے بچوں کو جہادی تربیت دینے کے لیے پنجاب میں قائم کیے گئے نٹ ورکس، متحدہ عرب امارات اور سعودی عرب سے آنے والی ایڈ کی مدد سے کام کر رہا تھھ۔ نیز یہ کہ تبلیغ کا کام کرنے والی اور اسلامی خیراتی تنظیموں کو ان عرب ممالک کی حکومتوں کی طرف سے براہ راست مالی امداد اور حمایت بھی حاصل تھی۔  وکی لیکس کے مطابق پنجاب میں قائم جہادی نٹ ورکس وہاں کے عوام میں پائی جانے والی غربت کا مسلسل ناجائز فائدہ اٹھاتے رہے ہیں اور کم سن بچوں کے اذہان کو نظریہ جہاد کی طرف مائل کرنے اور انہیں تربیت فراہم کرنے کا کام انجام دے رہے ہیں۔ سُنی انتہا پسند نظریات کے حامل وہابیوں کے ملک سعودی عرب کے بارے میں ماہرین کا خیال ہے کہ اسی کی حکومت سخت گیر موقف رکھنے والے پاکستان کے چند مذہبی گروپوں، مدرسوں اور مذہبی درس گاہوں کو فنڈز فراہم کرتی ہے، جہاں کم سن بچوں اور نوجوانوں کو جہاد کے لیے ذہنی اور جسمانی طور پر تیار کیا جاتا ہے۔ اس رجحان کے سبب جنوبی ایشیا کے خطے میں امن و استحکام کو شدید خطرات کا سامنا ہے۔ ,سعودی عرب اور متحدہ عرب امارات کے خیراتی اداروں نے پاکستان میں کم سن بچوں کو خود کُش حملہ آور بنانے کی تربیت کے لیے ایک نٹ ورک قائم کرنے میں چند سالوں قبل مالی معاونت کی تھی۔
ان تمام تر مشکلات اور خطرات کی موجودگی میں اس صوبے میں رہنے والے عام شہری اپنی روزمرہ کی زندگی کیسے گزارتے ہیں؟ اس حوالے سے صوبہ سرحد کے دارالحکومت پشاور میں قائم یونیورسٹی میں میڈیا ڈپارٹمنٹ کے سربراہ پروفیسر شاہ جہاں سید کہتے ہیں کہ اب اُن کے صوبے کے لوگوں کے لئے پرُ تشّدد واقعات معمول کی زندگی کا حصّہ بن کر رہ گئے ہیں۔’’تاریخی لحاظ سے پشاور کو پھولوں کا شہر کہا جاتا تھا لیکن بدقسمتی سے افغان جنگ کے بعد سن 1980ء کی دہائی میں بھی صورتحال ایسی ہی تھی، جب پشاور کو بموں کا شہر کہا جانے لگا۔‘‘ پروفیسر شاہ جہاں کہتے ہیں کہ بین الاقوامی سطح پر پشاور کا ’امیج‘ بے حد خراب ہوگیا ہے لیکن اُن کے بقول اب ایسی ہی صورتحال لاہور اور اسلام آباد میں بھی ہے۔ خودکش حملوں، بم دھماکوں اور فوجی آپریشنز کے نتیجے میں قبائلی علاقوں اور بالخصوص شہر پشاور میں رہنے والے لوگوں کی زندگیوں پر کیا اثرات مرتب ہوئے ہیں؟ پروفیسر شاہ جہاں سید اس حوالے سے کہتے ہیں کہ شہریوں پر زبردست نفسیاتی دباوٴ ہے۔’’ظاہر ہے پرتشّدد واقعات کا اثر تو ہوتا ہے تاہم یہ بم دھماکے گزشتہ تیس برسوں سے ہمارے لئے کوئی نہیں بات نہیں ہے۔ جس طرح لوگ ایک بیماری کے ساتھ زندہ رہنے کے عادی ہوجاتے ہیں، ٹھیک اُسی طرح ہمارے لوگ بموں کے سائے میں زندگی بسر کرنے کے عادی ہوچکے ہیں۔‘‘,’’ہر روز جب میں صبح کو گھر سے یونیورسٹی کے لئے نکلتا ہوں تو کبھی کبھی آنکھوں ہی آنکھوں میں محسوس ہونے لگتا ہے کہ شاید یہ گھروالوں سے میری آخری ملاقات اور آخری خدا حافظ ہو۔ لیکن اب خطرات ہماری زندگی کا معمول بن چکے ہیں۔‘‘
 گزشتہ روز واشنگٹن پوسٹ نامی ايک امريکی اخبار کی رپورٹ ميں بتايا گيا ہے کہ امريکی فوج افريقی ممالک ميں خفيہ ہوائی اڈوں کے نيٹ ورک ميں توسيع کر رہی ہے۔ رپورٹ کے مطابق اس امريکی اقدام کا مقصد افريقی ممالک ميں موجود دہشت گرد عناصر پر کڑی نظر رکھنا ہے۔  خبر رساں ادارے اے ايف پی کی رپورٹ کے مطابق افريقہ ميں سرويلنس يا نگرانی کا يہ پروگرام سن 2007ء سے جاری ہے۔ واشنگٹن پوسٹ کی رپورٹ کے مطابق افريقہ ميں پہلے ہی سے جاری خفيہ کارروائيوں ميں مزيد اضافہ، دہشت گردوں کے خلاف امريکا کی جانب سے بڑھتی ہوئی فوجی کارروائيوں کی نشاندہی کرتا ہے۔  واشنگٹن پوسٹ کی رپورٹ کے مطابق موریطانيہ اور مغربی افريقہ کے مسلمان ملک برکينا فاسو ميں قائم امريکی اڈے اسلامک مغرب کہلائے جانے والے افریقی خطّے میں موجود القاعدہ کے ارکان کی نگرانی کے ليے استعمال کيے جاتے ہيں جبکہ يوگنڈا ميں قائم امريکی اڈہ وہاں کے ايک مقامی گروہ کے تعاقب ميں ہے جس کی سربراہی جوزف کونی نامی ايک شخص کرتا ہے۔ يہ گروہ افريقی ممالک ميں کئی ظالمانہ کارروائيوں ميں ملوث رہا ہے اور اس کا سربراہ کونی جنگی جرائم ميں بھی ملوث رہ چکا ہے۔ واشنگٹن پوسٹ کی رپورٹ ميں مزيد بتايا گيا ہے کہ مشرقی افريقی خطے ميں قائم خفيہ امريکی اڈے صوماليہ ميں الشباب مليشيا کا بھی تعاقب کر رہے ہيں۔,ايک امريکی اخبار کے مطابق امريکا، افريقی ممالک ميں القاعدہ اور ديگر دہشت گرد گروپوں کی خبر رکھنے کے ليے وہاں جاری اپنی خفيہ کارروائيوں ميں مزيد اضافہ کر رہا ہے۔
جمعہ اٹھائیس جولائی کو چھبیس سالہ حملہ آور نے چاقو کے وار کرنے کے بعد حملے کے مقام سے فرار ہونے کی کوشش ضرور کی لیکن چند راہ گیروں نے اُس کو گرا کر قابو کیا اور بعد میں پولیس نے اُسے اپنی تحویل میں لے لیا۔ نیوز ویب سائٹ اشپیگل آن لائن نے حملہ آور کا نام احمد اے بتایا ہے۔ پولیس نے اس حملہ آور کے نام اور شہریت کی تصدیق نہیں کی ہے۔ ہلاک ہونے والا پچاس برس کا جرمن شہری تھا۔ عینی شاہدین کے مطابق حملہ آور کے ہاتھ میں ایک ایسا بڑا چھرا تھا جو عموماً قصائی استعمال کرتے ہیں۔ حملہ آور کو قابو کرنے کی کوشش میں ایک پینتیس سالہ شخص بھی زخمی ضرور ہوا لیکن اُسی نے ہمت کر کے اُسے نیچے گرانے میں کامیابی حاصل کی۔ بعد میں چند اور لوگوں نے بھی حملہ آور کو پولیس کے پہنچنے تک دبوچے رکھا۔ صوبے باڈن ورٹمبرگ میں مہاجرین کے لیے زیر تعمیر ایک عمارت کو 18 جولائی کو نذر آتش کرنے کی کوشش کی گئی۔ اس دوران جرمنی کے مشرقی اور جنوبی حصوں میں روزانہ کی بنیادوں پر مہاجرین کی رہائش گاہوں کو نشانہ بنانے کے واقعات رونما ہو رہے ہیں۔ غیر ملکیوں سے اس نفرت کے خلاف شہریوں کی جانب سے مظاہرے بھی کیے جا رہے ہیں۔ سوشل ڈیموکریٹک پارٹی کے سربراہ اور نائب جرمن چانسلر زیگمار گابریئل نے اکتیس جولائی کو صوبہ میکلنبرگ پومیرانیہ میں قائم ایک مہاجر بستی کا دورہ کیا۔ یہاں تین سو افراد رہائش پذیر ہیں۔ اس موقع پر گابریئل نے کہا کہ مہاجرین کو پناہ دینے کا تعلق صرف پیسے سے نہیں بلکہ یہ عزت و وقار کا معاملہ بھی ہے۔,ہیمبرگ میں ایک چھبیس سالہ تارک وطن نے ایک سپر مارکیٹ میں موجود صارفین پر چاقو سے حملے کیے ہیں۔ حملہ آور اپنے حملے کے دوران اللہ اکبر کے نعرے بھی لگا رہا تھا۔
لاک ڈاون کی وجہ سے روزگار سے محروم ہوجانے والے لاکھوں مزدور شہر چھوڑ کر اس امید پر اپنے اپنے آبائی گاوں کی طرف لوٹ رہے ہیں کہ وہاں کم از کم دو وقت روکھی سوکھی روٹی اور سرچھپانے کے لیے جگہ تو مل ہی جائے گی۔ لیکن گاوں پہنچنے کے بعد ان لوگوں کے ساتھ اب ایک نئی پریشانی پیدا ہوگئی ہے۔ دراصل مزدوروں کے گھر واپس لوٹنے کے بعد کھیتی کی زمین کے لیے تنازعہ پیدا ہوگیا ہے اور آبائی جائیداد کا جھگڑا دوبارہ شروع ہوگیا ہے۔ بھارت کی سب سے زیادہ آبادی والی ریاست اترپردیش سے تعلق رکھنے والے لاکھو ں مزدور لاک ڈاون نافذ ہونے اور اس میں مسلسل توسیع ہونے کے بعد ملک کے مختلف حصوں سے اپنے اپنے گاوں لوٹ آئے ہیں۔ ان کی واپسی کا سلسلہ اب بھی جاری ہے۔ ہزاروں لوگوں نے گاوں واپس لوٹنے کے لیے کوئی ٹرانسپورٹ نہیں ملنے کی وجہ سے پیدل ہی سفر کرنے کا فیصلہ کیا تھا توبعض سائیکل کے ذریعہ سینکڑوں میل کا سفر طے کرکے اپنے اپنے گاوں پہنچ گئے۔ بلیا کے رستر کلاں پنچایت کی سربراہ (پردھان) اسمرتی سنگھ کہتی ہیں کہ وہ گاوں لوٹنے والے تقریباً ایک ہزار لوگوں کو قرنطینہ کرنے اور خاندانی جھگڑے نمٹانے کے درمیان پھنس گئی ہیں۔ اسمرتی سنگھ کا کہنا تھا”جائیداد کے سلسلے میں ہر روز جھگڑا ہورہا ہے۔ یہ تمام معاملات تقریباً ایک ہی طرح کے ہیں۔“  وہ بتاتی ہیں کہ بیشتر گھر واپس آنے والے خاندان اپنے رشتہ داروں کے ساتھ خاندانی گھر اور جائیداد کے سلسلے میں جھگڑے کررہے ہیں۔,"بھارت میں لاک ڈاون کی وجہ سے بے روزگار ہوکر شہروں سے گاوں لوٹنے والے ہزاروں مزدور اب خاندانی زمین اور جائیدا د کے  جھگڑے سے دوچار ہو گئے ہیں۔
"
 شام میں جاری خانہ جنگی پر نظر رکھنے والی تنظیم سیریئن آبزرویٹری فار ہیومن رائٹس کی طرف سے آج جمعہ آٹھ جنوری کو بتایا گیا ہے کہ شدت پسند گروپ داعش یا اسلامک اسٹیٹ کے ایک رُکن نے اپنی ہی والدہ کا یہ لرزہ خیز قتل شامی شہر الرقہ میں کیا۔  خبر رساں ادارے روئٹرز کے مطابق چالیس برس کے قریب عمر کی یہ خاتون نے اپنے بیٹے سے کہا تھا کہ امریکی سربراہی میں قائم اتحاد اسلامک اسٹیٹ کا صفایا کر دے گا اس لیے اُسے اس کے ساتھ الرقہ شہر کو چھوڑ دینا چاہیے۔  برطانیہ میں قائم سیریئن آبزرویٹری نے شامی شہر الرقہ میں موجود اپنے ذرائع کے حوالے سے بتایا ہے کہ بیٹے کی طرف سے اپنی ماں کے ان خیالات کے بارے میں جب اس شدت پسند گروپ کو بتایا گیا تو اس خاتون کو حراست میں لے لیا گیا۔  آبزرویٹری کے مطابق 20 سالہ بیٹے نے بدھ چھ جنوری کو الرقہ کے مرکزی پوسٹ آفس کے باہر سینکڑوں لوگوں کے سامنے قتل کر دیا جہاں وہ کام کرتی تھی۔ الرقہ شام میں اسلامک اسٹیٹ کا مضبوط گڑھ سمجھا جاتا ہے۔  عراق اور شام کے بڑے علاقوں پر قابض شدت پسند گروپ داعش ان علاقوں میں سینکڑوں لوگوں کو یہ الزام عائد کرتے ہوئے قتل کر چکا ہے کہ وہ دشمنوں کا ساتھ دے رہے تھے۔ آبزرویٹری کی طرف سے 29 دسمبر کو بتایا گیا تھا کہ داعش کی طرف سے خودساختہ خلافت کا اعلان کیے جانے کے بعد 18 ماہ کے دوران شام کے دو ہزار سے زائد عام شہریوں کو ہلاک کیا گیا۔ یہ خلافت شام اور عراق کے ایسے علاقوں میں قائم کی گئی تھی جو اس شدت پسند گروپ کے قبضے میں تھے۔,شام اور عراق میں سرگرم دہشت گرد گروپ اسلامک اسٹیٹ کے ایک رکن نے اپنی ہی ماں کو سینکڑوں لوگوں کے سامنے گولیاں مار کر ہلاک کر دیا۔ یہ ماں اپنے بیٹے کی زندگی کے لیے فکر مند تھی اور اسے داعش چھوڑنے کا کہتی تھی۔
خبر رساں ادارے اے ایف پی نے انتیس ستمبر بروز جمعہ بتایا کہ اقوام متحدہ کے سربراہ انٹونیو گوٹیرش نے میانمار کے رہنماؤں کو نصیحت کی ہے کہ وہ روہنگیا مسلمانوں کے خلاف جاری عسکری مہم کو بند کریں۔ انہوں نے کہا کہ روہنگیا مسلمانوں کے اس ’ڈراؤنے خواب‘ کو ختم ہونا چاہیے، جس کے باعث وہ ملک چھوڑ کر بنگلہ دیش فرار ہونے پر مجبور ہو رہے ہیں۔ اقوام متحدہ کے تازہ اعداد و شمار کے مطابق تقریباﹰ پانچ لاکھ روہنگیا افراد اسی تشدد سے جان بچا کر بنگلہ دیش پہنچ چکے ہیں۔ جمعرات کے دن اقوام متحدہ کی سلامتی کونسل کے ایک اجلاس میں عالمی رہنماؤں نے میانمار میں روہنگیا مسلم کمیونٹی کے خلاف جاری ریاستی کریک ڈاؤن پر بات چیت کی۔ یہ امر اہم ہے کہ آٹھ سال بعد پہلی مرتبہ میانمار پر سلامتی کونسل کا اجلاس منعقد کیا گیا۔ دوسری طرف اسی بحران کے حوالے سے بنگلہ دیشی پولیس نے بتایا ہے کہ روہنگیا مہاجرین کی ایک کشتی کھلے سمندر میں غرق ہو جانے کے  نتیجے میں انیس مہاجرین ہلاک ہو گئے ہیں۔ حکام نے بتایا کہ اس کشتی میں سوار دیگر کم از کم پچاس افراد لاپتہ بھی ہو گئے ہیں۔ بتایا گیا ہے کہ لاپتہ افراد کی تلاش کا عمل جاری ہے۔ مقامی میڈیا کے مطابق جس وقت یہ کشتی  بنگلہ دیش اور میانمار کو تقسیم کرنے والے سمندر میں حادثے کا شکار ہوئی تو اُس وقت سمندر میں تیز رفتار لہریں اٹھ رہی تھیں۔,اقوام متحدہ کے سیکرٹری جنرل گوٹیرش نے میانمار پر زور دیا ہے کہ وہ روہنگیا مسلمانوں کے خلاف جاری کریک ڈاؤن بند کرے۔ ادھر اس تشدد سے فرار کی کوشش میں انیس روہنگیا باشندے بنگلہ دیش کی سمندری حدود میں ڈوب کر ہلاک ہو گئے ہیں۔
جب پرکاش چند سکوں یا تاش کے پتوں کے ساتھ اپنا جادو دکھاتا ہے تو اس کے ساتھ کام کرنے والے ڈاکٹر، مریض حتیٰ کہ میڈیکل کے طلبہ و طالبات اور ہسپتال میں موجود چھوٹے بچےبھی، سبھی دنگ رہ جاتے ہیں۔ پرکاش کی عمر 58 برس ہے اور وہ مسکراتا ہوا کہتا ہے کہ ہسپتال میں نرسوں کی شفٹیں بدلتی رہتی ہیں، لہٰذا مجھے ہر وقت شائقین کا کوئی نہ کوئی ایسا گروپ مل ہی جاتا ہے، جسے میں حیران کر دوں، میرے شوق کی تکمیل بھی ہو جائے اور ساتھ ہی دیکھنے والوں کا ذہنی دباؤ بھی کم ہو جائے۔ پرکاش ماون کروے کا کہنا ہے کہ اب لوگوں کی ترجیحات بدل گئی ہیں۔ اب ایک عام بھارتی جادوگر کو بھی مختلف طرح کے حالات کا سامنا ہے۔ پرکاش کا کہنا ہے: ’’آج دنیا میں جتنا بھی جادو کیا جاتا ہے، اس کا ایک بڑا حصہ بھارت ہی نے دیا ہے۔ بھارت میں جادو کی تاریخ بڑی قدیم ہے۔ اس کا ذکر ہندو مت کی قدیم دیومالائی تاریخ میں بھی ملتا ہے۔‘‘ وہ کہتے ہیں کہ بھارت میں پیشہ ور جادوگری کی تربیت دینے والے ایسے کئی مراکز بھی قائم ہو چکے ہیں، جو اس فن کو زندہ رکھے ہوئے ہیں۔ مندر پاٹل کے بقول، بھارت میں یہ فن زوال پذیر تو ہے مگر جب تک عام لوگ جادوگروں کی جادوگری پر حیران ہوتے رہیں گے، جو کہ ہر معاشرے میں ہمیشہ سے ہوتا آیا ہے اور ہمیشہ ہوتا رہے گا، تب تک ایک فن کے طور پر جادوگری بھی باقی رہے گی اور جادو گر بھی۔,جادو گری ایک قدیمی فن بھی ہے اور علم بھی۔ موجودہ دور کے جادو گر بنیادی طور پر ہاتھ اور آنکھ کی صفائی کے ماہر ہیں۔ جادو کا علم اب تقریباً کتابی دنیا تک محدود ہو کر رہ گیا ہے۔
 بھارتی فوج کا کہنا ہے کہ پچھلے چند ماہ کے دوران پاکستانی عسکریت پسندوں نے بھارتی علاقوں میں دراندازی کرنے کی کوشش کی ہے۔ وزارت داخلہ نے بھی چند روز قبل تقریباً پچاس دراندازوں کے داخل ہونے کی بات کہی تھی۔ یہاں ذرائع کا کہنا ہے کہ پاکستان دراصل اپنے داخلی مسائل سے توجہ ہٹانے اور ریاست جموں و کشمیر میں جاری انتخابی عمل کو نقصان پہونچانے کے لئے اس طرح کی کارروائی کررہا ہے۔ اسی دوران فوج نے ان خبروں کی سختی سے تردید کی ہے کہ طالبان کے جنگجو ریاست جموں و کشمیر میں داخل ہوگئے ہیں۔ سری نگر کی پندرہویں کور کے بریگیڈئر جنرل اسٹاف بریگیڈئیر گرمیت نے ایک پریس کانفرنس میں بتایا کہ اس سال سے اب تک 56 جنگجو ریاست جموں و کشمیر میں داخل ہوئے جن میں سے 31بانڈی پور کے گریز سےکٹر سے داخل ہوئے۔ انہوں نے بتایا کہ 32جنگجووں کو تصادم کے مختلف واقعات میں مار ڈالا گیا۔ بریگیڈئیر گرمیت نے اپنی پریس کانفرنس میں گرفتار کئے گئے ایک مبینہ پاکستانی عسکریت پسند شکیب معین اللہ شاہ کو میڈیا کے سامنے پیش کیا۔ خیال رہے حالیہ عام انتخابات کے دو مرحلوں کے دوران ریاست جموں و کشمیر کے ہندو اکثریتی علاقوں میں ووٹ ڈالئے گئے ہیں اور اب بقیہ تین مرحلوں میں نہایت ہی حساس وادی کشمیر اور لداخ اور کرگل جیسے علاقوں میں ووٹ ڈالے جائیں گے۔   دریں اثنا بھارت میں جاری عام انتخابات کے دوران کوئی اہم موضوع نہیں ہونے کی وجہ سے سیاسی پارٹیاں پاکستان کو موضوع بنانے کی کوشش کررہی ہیں اور اس سلسلے میں ایک دوسرے پر الزامات اور جوابی الزامات عائد کررہی ہیں۔,بھارتی وزیر دفاع اے کے انٹونی بھارتی علاقوں میں مبینہ طور پر پاکستان کی طرف سے عسکریت پسندوں کی دراندازی کی خبروں کے بیچ ریاست جموں و کشمیر کا جائزہ لینے کے لئے پیر کے روزلائن آف کنٹرول کا دورہ کریں گے۔
حکام کے مطابق حادثہ شام کو رش کے اوقات میں فورٹ ٹوٹین اسٹیشن کے قریب پیش آیا۔ اس حادثے میں شہر کے شمال مشرقی علاقے میں ایک تیز رفتار ٹرین کھڑی ہوئی ٹرین کے ساتھ ٹکرا گئی۔ یہ ٹکر اس قدر شدید تھی کہ چند ہی لمحوں میں دونوں ٹرینوں کی بوگیاں اوپر نیچے تھیں۔ جائے حادثہ پر امدادی کارروائیاں فورا شروع ہوکر دی گئی ہیں۔ بعض بوگیاں پچک گئی جس کے باعث مسافروں کو نکالنے کے لئے بوگیوں کو کاٹنا پڑا۔ ہلاک ہونے والوں میں ایک ٹرین کی خاتون ڈرائیور بھی شامل ہے۔  واشنگٹن کے میئر اڈریان فینٹی نے اسے شہر کے میٹرو ریل سسٹم کی 33 سالہ تاریخ کا بدترین حادثہ قرار دیا ہے۔ انہوں نے خدشہ ظاہر کیا کہ ہلاک ہونے والوں کی تعداد میں اض‍افہ ہو سکتا ہے۔ امریکی صدر باراک اوباما نے واشنگٹن کے ٹرین حادثے پر گہرے دُکھ کا اظہار کیا ہے۔ انہوں نےایک بیان میں کہا کہ وہ اور ‌خاتون اوّل مشعل اوباما اس حادثے میں جانوں کے ضیاع پر دُکھی ہیں۔ انہوں نے کہا کہ وہ جاں بحق ہونے والوں کے لواحقین کی تسلی کے لئے دُعا گو ہیں۔  انہوں نے جائے حادثہ پر سب سے پہلے پہنچنے والی امدادی ٹیموں کے حوصلے کی بھی داد دی۔ ان کا کہنا تھا کہ وائٹ ہاؤس کا عملہ شہر کے میئر کے دفتر کے ساتھ رابطے میں ہے اور صورت حال کا جائزہ لے رہا ہے۔  واضح رہے کہ میٹرو امریکہ میں وسیع پیمانے پر استعمال ہونے والے ٹرانسپورٹ نظام ہے۔ اس کے مسافروں میں وائٹ ہاؤس کے عملے کے افراد بھی شامل ہیں۔,امریکی دارالحکومت واشنگٹن میں دو میٹرو ٹرینوں کے درمیان تصادم کے نتیجے میں کم از کم چھ افراد ہلاک ہو گئے ہیں جبکہ 70 سے زائد زخمی ہیں۔
پاکستان مسلم لیگ نون کے رکن قومی اسمبلی اور سابق سپیکر ایاز صادق کے انڈین پائلٹ ابھینندن کی رہائی کے بارے میں قومی اسمبلی کے ایوان میں دیئے گئے بیان پر جو ہلچل انڈیا اور پاکستان میں مچی وہ ابھی ختم نہیں ہوئی تھی کہ وفاقی وزیر فواد چوہدری کا ایک بیان بھی اب انڈین میڈیا پر بار بار نشر کیا جا رہا ہے۔ انڈین میڈیا اور سوشل میڈیا پر گردش کرنے والے اس کلپ میں فواد چوہدری کو قومی اسمبلی میں خطاب کے دوران یہ کہتے ہوئے سنا جا سکتا ہے کہ ’ہم نے ہندوستان کو گھس کر مارا ہے، پلوامہ میں جو ہماری کامیابی ہے، وہ عمران خان کی قیادت میں اس قوم کی کامیابی ہے، اس کے حصے دار آپ سب بھی ہیں، اس کے حصے دار ہم سب بھی ہیں۔‘  انھوں نے مزید کہا: ’پلوامہ کے واقعے کے بعد جس طرح ہم نے گھس کر مارا ہے ہندوستان کو، پاکستان کی شاہینوں نے، پاکستان کی سپاہ نے، پاکستان کے ان عظیم بیٹوں نے، جس طرح ہندوستان میں گھس کی اس کی پٹائی کی، وہ تو ہندوستان کا اپنا میڈیا اس پر شرمندہ ہے۔ ہندوستان کی سیاسی قیادت اس پر شرمندہ ہے۔‘ واضح رہے کہ 14 فروری سنہ 2019 کو انڈیا کے زیرِ انتظام کشمیر کے ضلع پلوامہ میں انڈین سکیورٹی فورسز کے قافلے پر حملے میں 40 فوجی ہلاک ہوئے تھے۔ اس حملے کے بعد دونوں ملکوں کے تعلقات انتہائی کشیدہ ہو گئے تھے۔ انڈیا اس حملے میں پاکستان کے ملوث ہونے کا الزام لگاتا رہا ہے جبکہ پاکستان اس کی سختی سے تردید کرتا ہے۔ فواد چوہدری کا یہ بیان انڈین سوشل میڈیا پر خوب شیئر کیا جا رہا ہے اور کئی صارفین نے اقوام متحدہ سے اس کا نوٹس لینے کی اپیل کی ہے۔ انڈین صحافی سمیتا پرکاش نے لکھا: ’فواد چودھری، وفاقی وزیر پاکستان کی قومی اسمبلی میں فخر سے بتا رہے ہیں کہ پلوامہ عمران خان حکومت کا ایک بہت بڑا کارنامہ تھا۔‘ تاہم پاکستان کے تجزیہ نگاروں کا کہنا ہے کہ انڈین میڈیا وفاقی وزیر کے اس بیان کی غلط تشریح کر رہا ہے اور فواد چوہدری کا مطلب دراصل پلوامہ حملے کے بعد بالاکوٹ میں انڈین فضائیہ کے حملے کا بھرپور جواب دینا تھا۔ کچھ ایسے ہی خیالات کا اظہار دفاعی تجزیہ کار بریگیڈیئر ریٹائرڈ فاروق حمید نے کیا ’یہ میڈیا کی غلط تشریح ہے اور فواد چودھری کے بیان کو توڑ مروڑ کر اس کا غلط مطلب پیش کیا جا رہا ہے۔‘ دریں اثنا فواد چوہدری نے انڈیا کے ٹی وی چینل این ڈی ٹی وی کے ساتھ بھی بات کی اور وضاحت کی کہ ان کے بیان کی سیاق و ثبات سے ہٹ کر غلط انداز میں پیش کیا جا رہا ہے۔  ,وفاقی وزیر فواد چوہدری کا قومی اسمبلی میں پلوامہ حملے پر بیان انڈین میڈیا پر بار بار نشر کیا جا رہا ہے جس میں وہ کہہ رہے ہیں کہ ’ہم نے ہندوستان کو گھس کر مارا ہے، پلوامہ میں جو ہماری کامیابی ہے وہ عمران خان کی قیادت میں اس قوم کی کامیابی ہے‘ تاہم پاکستانی تجزیہ کاروں کے مطابق انڈین میڈیا اس بیان کی غلط تشریح کر رہا ہے۔
ایچ اینڈ ایم کے ایک سوئٹر کے لیے ایک اشتہاری فوٹو میں ایک سیاہ فام لڑکا دکھایا گیا تھا، جس کی ٹوپی پر لکھا تھا، ’’جنگل کا سب سے بہترین بندر‘‘۔ اس تصویر کے منظرِعام پر آتے ہیں، سوشل میڈیا پر زبردست ردعمل دیکھنے میں آیا۔ سوشل میڈیا صارفین کے مطابق یہ ایک نسل پرستانہ جملہ تھا۔ ایچ اینڈ ایم کی جانب سے جاری کردہ بیان کے مطابق، ’’ہم یہ بات سمجھتے ہیں کہ اس تصویر کی وجہ سے بہت سے افراد کی دل آزاری ہوئی۔ ہمیں اس عبارت پر بھی افسوس ہے۔‘‘ ایچ ایک ایم کے مطابق اس ادارے نے اپنے تمام اسٹورز سے یہ سویٹر اٹھا لیا ہے۔ یہ سویٹر فروخت کے لیے پیش کیا گیا تھا، تاہم اب یہ اسٹورز سے ہٹا دیا گیا ہے۔ ایچ اینڈ ایم کے مطابق وہ داخلی طور پر ایک تفتیشی عمل میں بھی مصروف ہے، تاکہ مستقبل میں ایسی کسی غلطی سے بچا جا سکے۔ پیر کے روز اسی تناظر میں ایک کینیڈین آر اینڈ بی موسیقار ’دی ویکنڈ‘ (جن کا پیدائشی نام ایبل ماکونین ٹیسفی ہے) نے اپنے ایک ٹوئٹ میں لکھا کہ وہ اس تصویر پر شرمندہ بھی ہیں اور حیران بھی۔ ان کا کہنا تھا کہ یہ تصویر انتہائی افسوس ناک ہے اور اس لیے وہ آئندہ ایچ اینڈ ایم کے ساتھ کبھی کام نہیں کریں گے۔ ایچ اینڈ ایم نے 27 سالہ موسیقار کے اس بیان پر کوئی تبصرہ نہیں کیا یے۔ سابق جرمن ٹینس اسٹار بوریس بیکر اور متعدد دیگر اہم شخصیات کی جانب سے بھی اس اشتہار کی مذمت کی گئی ہے۔ مینچسٹر یونائیڈ سے وابستہ رومیلو لوکاکو نے اپنے ایک ٹوئٹر پیغام میں کہا، ’ہم کب تنوع کی عزت کرنا سیکھیں گے؟ سیاہ خوب صورت ہے‘۔,ملبوسات تیار کرنے والے سویڈیش ادارے ہینیس اینڈ ماؤریٹز (ایچ اینڈ ایم) نے اپنے ایک اشہار پر ’دلی معذرت‘ کی ہے۔ اس ادارے نے ایک نئی سویٹر کے اشتہار میں ایک جملے کا استعمال کیا، جس کو ’نسل پرستانہ‘ قرار دیا جا رہا ہے۔
 پاکستانی وزیر اعظم یوسف رضا گیلانی نے اس معاملے پر اپنا ردعمل ظاہر کرتے ہوئے ری پبلکن سیاست دان کی کوشش کو پاکستانی خودمختاری کی خلاف ورزی قرار دیا۔ آج کراچی میں صحافیوں سے گفتگو میں وزیر اعظم گیلانی نے کہا کہ یہ قرارداد پاکستان کی سالمیت پر حملہ ہے۔ وزارت خارجہ نے بھی اس قرارداد پر برہمی کا اظہار کیا ہے۔ وزیر خارجہ حنا ربانی کھر کا کہنا ہے کہ یہ بعض شخصیات کی انفرادی حرکت ہے۔  دفتر خارجہ کی جانب سے جاری بیان کے مطابق اس سے دونوں ممالک کی عوام کے مابین عدم اعتماد پیدا ہوگا۔ انہوں نے اس امید کا اظہار کیا کہ امریکی ارکان کانگریس اس قرار داد کی حمایت نہیں کریں گے جو پاکستان کے ساتھ دوستانہ تعلقات کے حامی ہیں۔  پاکستان کے پسماندہ ترین خیال کیے جانے والے صوبے بلوچستان میں طویل عرصے سے شورش چل رہی ہے۔ یہاں کے مقامی بلوچ قوم پرستوں کی تنظیمیں خودمختاری کے لیے مسلح جدوجہد بھی کر رہی ہیں۔ امریکی کانگریس میں خارجہ امور سے متعلق ذیلی کمیٹی کے سربراہ روہر باخر نے حال ہی میں بلوچستان کے معاملے پر ایک سماعت کا مطالبہ کیا تھا۔ ڈیموکریٹ صدر باراک اوباما نے اس سماعت کے لیے نمائندے بھیجنے سے یہ کہہ کر انکار کر دیا تھا کہ بلوچستان پاکستان کا حصہ ہے۔  ڈانا روہر باخر کا کہنا ہے کہ بلوچ قوم پاکستان، افغانستان اور ایران کے درمیان بٹ کر رہ گئی ہے اور بلوچوں کو یہ حق حاصل ہونا چاہیے کہ وہ اپنے مستقبل کا تعین خود کریں۔ ان کے بقول بلوچ عوام سیاسی اور نسلی تفریق سے گزر رہے ہیں جو انتہائی المناک اور ہولناک ہے۔ انہوں نے الزام عائد کیا کہ اسلام آباد بلوچ مخالفین کو اسلحہ اور سرمایہ فراہم کرتا ہے۔,پاکستان نے بلوچستان کی خودمختاری سے متعلق امریکی کانگریس میں پیش کی گئی قرار داد کی سخت الفاظ میں مذمت کی ہے۔ امریکی سیاست دان ڈانا روہر باخر نے اس قرارداد کے ذریعے بلوچ عوام کے لیے علیٰحدہ وطن کا مطالبہ کیا تھا۔
یہ پیش رفت ایک نئی کشیدگی کا سبب بنی اور شامی صدر بشار الاسد نے 2005 کے بعد پہلی مرتبہ لبنان کا دورہ کرنے کا فیصلہ کیا، جس کے لئے جمعے کو سعودی عرب کے شاہ عبداللہ خاص طور پر دمشق سے شامی صدر کے ساتھ لبنانی دارالحکومت بیروت پہنچے۔ مقصد یہ تھا کہ اس وجہ سے شام اور لبنان کے مابین نئی کشیدگی کو ختم کیا جا سکے، ایک ایسی سربراہی مشاورت کے ذریعے، جو بہت کم دیکھنے میں آتی ہے، یعنی سعودی عرب، شام اور لبنان کے سربراہان بیروت میں ایک میز پر۔ شامی اور سعودی سربراہان کا بیروت پہنچنے پر لبنانی صدر مشیل سلیمان اور وزیر اعظم سعد الحریری نے ذاتی طور پر استقبال کیا۔ یہی دو مہمان شخصیات اس لئے اس کشیدگی کے خاتمے کے لئے سب سے زیادہ مناسب ہیں کہ شام حزب اللہ کی مدد کرتا ہے اور بشار الاسد شام کے صدر ہیں۔ اس کے علاوہ سعودی بادشاہ عبداللہ کے لبنان میں حریری خاندان کے ساتھ بہت قریبی تعلقات ہیں اور ان کی بات بڑے احترام سے سنی جاتی ہے۔ کیا ان حالات میں بشار الاسد اور شاہ عبداللہ بیروت میں لبنانی قیادت کے ساتھ مشاورت میں شامی لبنانی کشیدگی کم کرنے میں کامیاب ہو جائیں گے؟ اس بارے میں ڈوئچے ویلے کی عربی زبان میں نشریات کے شعبے کے ایڈیٹر اور مشرق وسطیٰ کی صورت حال پر بہت قریبی نگاہ رکھنے والے ماہر احمد حِسُو کہتے ہیں: ’’ہاں، جب یہ دونوں رہنما اکٹھے بیروت گئے ہیں اور وہ بھی ایسے وقت پر، جب حزب اللہ اور حریری کے مابین تناؤ بہت زیادہ ہے، یہ اپنے مقصد میں کامیاب ہو سکتے ہیں۔‘‘,مشرق وسطیٰ کی ہمسایہ عرب ریاستوں شام اور لبنان کے مابین کشیدگی کے پس منظر میں شامی صدر بشار الاسد اور سعودی عرب کے فرمانروا شاہ عبداللہ لبنانی قیادت کے ساتھ مصالحتی مشاورت کے لئے ایک مشترکہ مشن پر جمعے کو بیروت پہنچ گئے۔
 جرمن اخبار ’فرینکفرٹر آلگمائنے سائٹُنگ‘ سے کی گئی اپنی ایک گفت گو میں انہوں نے کہا کہ اپنی مرضی سے آبائی وطنوں کا رخ کرنے والے مہاجرین کی تعداد میں اس برس ’’نمایاں طور پر اضافہ ہو گا۔‘‘  یُوٹا کورٹ نے بتایا کہ فروری کے مہینے سے وفاقی دفتر برائے مہاجرت اور ترک وطن (بی اے ایم ایف) جرمنی سے پناہ گزینوں کی ملک بدری میں بتدریج اضافہ کرے گا۔ مہاجرین کی رضاکارانہ وطن واپسی اور انہیں فراہم کی جانے والے مراعات کے بارے میں مزید تفصیلات بتاتے ہوئے کورٹ نے کہا کہ جب پناہ گزینوں کو معلوم ہو جائے کہ انہیں جرمنی میں رہنے کی اجازت نہیں دی جائے گی تو وہ سیاسی پناہ کی درخواست پر فیصلہ ہونے سے پہلے ہی اپنی رضاکارانہ وطن واپسی کے بارے میں بی اے ایم ایف کو مطلع کر سکتے ہیں۔ مراعات کے بارے میں انہوں نے کہا، ’’تارک وطن جتنی جلدی رضاکارانہ طور پر جرمنی سے واپس اپنے وطن جانے کا فیصلہ کرے گا، اسے مراعات بھی اتنی ہی زیادہ فراہم کی جائیں گی۔‘‘  بی اے ایم ایف کی سربراہ کے طور پر تعیناتی کے بعد یُوٹا کورٹ نے اس عزم کا اظہار کیا تھا کہ اس برس موسم بہار کے اختتام تک بی اے ایم ایف باقی ماندہ درخواستیں بھی نمٹا دے گا۔ 2016ء کے دوران قریب دس ہزار پاکستانی شہریوں کی درخواستوں پر ابتدائی فیصلے سنائے گئے۔ ان میں سے محض 353 افراد یا 3.5 فیصد کو پناہ دی گئی جب کہ باقی تمام درخواستیں مسترد کر دی گئیں۔,جرمنی کے وفاقی دفتر برائے مہاجرت اور ترک وطن (بی اے ایم ایف) کی نئی سربراہ یُوٹا کورٹ کو توقع ہے کہ رواں برس جرمنی سے رضاکارانہ طور پر اپنے وطنوں کی جانب لوٹنے والے پناہ گزینوں کی تعداد میں اضافہ ہو گا۔
لادن مکان کی تیسری منزل پر اپنی سب سے چھوٹی اور چہیتی اہلیہ کے ساتھ رہتا تھا۔ خاندان کے بقیہ افراد اس عمارت کے مختلف حصوں میں پھیلے ہوئے تھے، جس میں 2 مئی2011ء کو اسامہ بن لادن کو ہلاک کیا گیا۔ بریگیڈیئر (ر) شوکت قادر نے اس رپورٹ کی تیاری میں پاکستانی خفیہ ایجنسی آئی ایس آئی کی تفتیشی دستاویزات کے علاوہ القاعدہ کے زیر حراست ارکان کے انٹرویوز سے بھی مدد حاصل کی ہے۔ بن لادن 2005ء سے ایبٹ آباد کے اس تین منزلہ مکان میں رہ رہا تھا۔ اس گھر میں کل 28 افراد تھے، ان میں اسامہ بن لادن، اس کی تین بیویاں، آٹھ بچے اور پانچ پوتے پوتیاں تھے۔ بن لادن مکان کی تیسری منزل پر اپنی سب سے کم عمر اہلیہ امل احمد عبدالفتح السدا کے ساتھ رہائش پذیر تھا۔ اس کے بچوں کی عمریں 24 سے تین سال کے درمیان تھیں۔ اس کا سب سے بڑا بیٹا خالد ( 24) دو مئی کے آپریشن میں مارا گیا تھا۔ اس آپریشن میں بن لادن کا پیغام رساں اور اس کا بھائی بھی مارے گئے تھے اور اُن کی بیویاں اور بچے بھی اس مکان میں رہائش پذیر تھے۔ 54 سالہ بن لادن کے بارے میں کہا جاتا ہے کہ اسے معدے یا گردے کی شکایت تھی اور شاید اسی وجہ سے وہ عمر سے بڑا دکھائی دینے لگا تھا۔ ساتھ ہی اس کی نفسیاتی حالت کے بارے میں بھی شکوک و شبہات موجود تھے۔,بریگیڈیئر (ر) شوکت قادر کے مطابق بن لادن کے آخری ایام کے دوران اس کی بیویوں کے باہمی شکوک و شبہات بڑھ گئے تھے۔ وہ تیسری منزل پر اپنی چہیتی اہلیہ کے ساتھ قیام پذیر تھا۔ مسئلہ اس کی پہلی بیوی کے آنے کے شروع ہوا۔
 لبنان سے الوفاق موومنٹ کے ٹیلی وژن المیادین نے بحرینی اپوزیشن جماعت کے سینیئر رکن عبدالجلیل الخلیل کے حوالے سے بتایا ہے کہ الوفاق کے سربراہ کو بحرینی حکومت نے گرفتار کر لیا ہے۔ اِس باضابطہ گرفتاری سے قبل شیخ علی سلمان کو بحرینی وزارت داخلہ نے اتوار کے روز ملکی قوانین کے منافی سرگرمیوں کے تناظر میں پوچھ گچھ کے لیے طلب کی گیا تھا۔ اُن کی گرفتاری دس گھنٹوں کی تفتیش کے بعد عمل میں لائی گئی ہے۔ شیخ سلمان کو گزشتہ ہفتے ہی الوفاق تحریک نے مزید چار سالوں کے لیے اپنا لیڈر منتخب کیا تھا۔ اُن کی عمر 49 برس ہے۔  وزارت داخلہ کی جانب سے جاری ہونے والے بیان میں کہا گیا کہ ابتدائی پوچھ گچھ کا مرحلہ تکمیل کو پہنچ گیا ہے اور اب مزید کارروائی کے معاملے کو عام فوجداری کارروائی کے شعبے میں منتقل کیا جا رہا ہے۔ الوفاق کی نمائندگی کرنے والے ایک وکیل کے مطابق شیخ سلمان پر عائد الزامات میں حکومت مخالف جذبات ابھارنے کے علاوہ زبردستی حکومتی تختہ الٹنے کو بھی شامل کیا گیا ہے۔ وکیل کے مطابق فوجداری تفتیش کے محکمے نے شیخ سلمان پر یہ بھی الزام عائد کیا ہے کہ وہ نوجوانوں کے جذبات کو بھی مشتعل کرنے میں ملوث پائے گئے ہیں۔ دوسری جانب الوفاق نے اپنے لیڈر کی گرفتاری کو ایک انتہائی خطرناک مہم جُوئی سے تعبیر کرتے ہوئے کہا ہے کہ یہ بحرینی سیاسی معاملات کو انتہائی پیچیدہ کر دے گی۔,خلیجی ریاست بحرین میں اکثریتی شیعہ آبادی کی بڑی سیاسی جماعت الوفاق تحریک کی جانب سے بتایا گیا ہے کہ جماعت کے سربراہ شیخ علی سلمان کو باقاعدہ طور پر گرفتار کر لیا گیا ہے۔
بھارت نے جمعرات 18 اپریل کو اعلان کیا کہ وہ متنازعہ خطے کشمیر کے بھارتی اور پاکستانی زیر انتظام حصوں کے درمیان تجارت کو معطل کر رہا ہے۔ بھارتی حکام کا کہنا ہے کہ یہ فیصلہ ان انٹیلیجنس رپورٹس کی روشنی میں کیا گیا ہے جن کے مطابق اس سہولت کو غیر قانونی ہتھیار، منشیات اور جعلی کرنسی سرحد پار پہنچانے کے لیے استعمال کیا جا رہا ہے۔ بھارت کی وزارت داخلہ کی طرف سے جاری ہونے والے ایک بیان میں کہا گیا کہ حالیہ انٹیلیجنس رپورٹس سے یہ سامنے آیا ہے کہ لائن آف کنٹرول کے آر پار تجارت کو غیر قانونی طور پر رقم، منشیات اور ہتھیاروں کی آمد و رفت کے لیے استعمال کیا جا رہا ہے۔ بھارت کا الزام ہے کہ لائن آف کنٹرول کے آر پار اس تجارت کو غیر قانونی ہتھیار بھارت پہنچانے کے لیے استعمال کیا جا رہا ہے۔ بھارت کا دعویٰ تھا کہ یہ حملہ پاکستان میں موجود عسکریت پسند تنظیم جیش محمد کی کارروائی تھی جس کے بعد فروری کے آخر میں بھارت نے پاکستانی علاقے بالاکوٹ کے قریب ایک فضائی حملے میں اس تنظیم کے ایک مبینہ تربیتی مرکز کو تباہ کرنے کا بھی دعویٰ کیا تھا۔ اس بھارتی کارروائی کے نتیجے میں پاکستان نے بھی بھارتی زیر انتظام کشمیر میں فضائی کارروائی کی اور اس دوران ایک بھارتی طیارہ پاکستانی زیر انتظام کشمیر میں مار گرایا تھا۔ پاکستانی کشمیر میں جموں کشمیر لبریشن فرنٹ کے صدر توقیر گیلانی نے ڈی ڈبلیو کو بتایا، ’’وقت آ گیا ہے کہ بھارت اور پاکستان کو اپنے زیر انتظام علاقوں سے فوج ہٹانے کے اوقات کار کا اعلان کرنا چاہیے اور ساتھ ہی بین الاقوامی مبصرین کی نگرانی میں ایک ریفرنڈم بھی کرانا چاہیے‘‘,بھارت نے اعلان کیا کہ وہ بھارتی زیر انتظام اور پاکستانی زیر انتظام کشمیر کے درمیان سرحد کے آر پار تجارت کو معطل کر رہا ہے۔ بھارت کا الزام ہے کہ اسے غیر قانونی ہتھیار بھارت پہنچانے کے لیے استعمال کیا جا رہا ہے۔
بنگلہ دیش میں انٹرنیشنل کریمنل ٹربیونل کا قیام گزشتہ برس عمل میں لایا گیا تھا تاکہ بنگلہ دیش کی آزادی کی جنگ کے دوران جنگی جرائم کے مرتکب ہونے والے مشتبہ افراد کو عدالت کے سامنے لایا جا سکے۔ بنگلہ دیش کی سب سے بڑی مذہبی جماعت سے تعلق رکھنے والے دلاور حسین سیدی پر 1971ء میں پاکستانی فوجیوں کے ساتھ مل کر 50 افراد کو ہلاک کرنے کا الزام ہے۔ انیس سو اکہتر تک  بنگلہ دیش کو مشرقی پاکستان کے نام سے پکارا جاتا تھا۔ بنگلہ دیش کی پاکستان سے علیحدگی کے وقت لاکھوں انسانی جانیں ضائع ہوئی تھیں۔ بنگلہ دیش میں اس وقت شیخ حسینہ کی حکومت ہے۔ وزیر اعظم حسینہ کا کہنا ہے، ’’ جنگ میں تین ملین کے قریب افراد ہلاک ہوئے تھے۔ بہت سے قتل قابض پاکستانی افواج کے بنگلہ دیشی اتحادیوں نے کیے تھے۔‘‘ انیس سو اکہتر میں بنگلہ دیش کی آزادی کی جنگ کا آغاز اس وقت ہوا تھا، جب ڈھاکہ میں ہزاروں افراد ’آپریشن سرچ لائٹ‘ کے دوران ہلاک ہو گئے تھے۔ یہ آپریشن پاکستانی افواج کی طرف سے بنگلہ دیشیوں کی تحریک آزادی کو کچلنے کے لیے کیا گیا تھا۔ ماہرین کے مطابق فوجی مہم جوئی، قتل عام اور تشدد کے واقعات کی وجہ سے بنگلہ دیشی تحریک  آزادی میں شدت آئی تھی۔ سیدی مزید چار جنگی جرائم کے مشتبہ افراد کے ساتھ زیر حراست ہیں۔ ان میں سے دو کا تعلق جماعت اسلامی جبکہ دو کا بنگلہ دیش نیشنل پارٹی ’بی این پی‘ سے ہے۔,بنگلہ دیش کی ایک خصوصی عدالت آج بدھ کے روز پہلی مرتبہ انیس سو اکہتر کی جنگ آزادی کے دوران قتل و غارت گری کے الزام میں گرفتار جماعت اسلامی کے ایک رہنما کے خلاف مقدمے کی سماعت کا آغاز کرے گی۔
امریکی صدر باراک اوباما کی طرف سے جاری کیے گئے تحریری بیان میں ممبئی میں ہوئے دھماکوں کی شدید انداز میں مذمت کی گئی ہے،’میں انتہائی سخت طریقے سے ان حملوں کی مذمت کرتا ہوں۔ میں ان حملوں میں زخمی یا ہلاک ہونے والوں کے لیے دعا گو ہوں‘۔ امریکی وزیر خارجہ ہلیری کلنٹن نے ان حملوں پر تبصرہ کرتے ہوئےکہا کہ جنہوں نے اس حملے کی منصوبہ بندی کی ہے، ان کی کوشش ہے کہ وہ خوف پیدا کریں اور لوگوں میں تفرقہ ڈالیں۔ کلنٹن نےکہا کہ تاہم سازش کرنے والے اپنے اس مقصد میں کامیاب نہیں ہو سکیں گے۔ امریکی وزیر خارجہ کے بقول،’میں اپنے طے شدہ پروگرام کے تحت آئندہ ہفتے بھارت جاؤں گی‘۔ انہوں نے مزید کہا،’ میں یقین رکھتی ہوں کہ اس مخصوص وقت میں اس بات کی اشد ضرورت ہے کہ ہم بھارت کے ساتھ کھڑے ہوں اور اسے اپنے تعاون کا یقین دلائیں اور اپنے اس مشترکہ عزم کا اعادہ کریں کہ ہم دہشت گردی کے خلاف جنگ میں متحد ہیں‘۔ ہلیری کلنٹن نے کہا کہ بھارت کو ماضی میں بھی دہشت گردی کا سامنا کرنا پڑا ہے ،’ اور ہم نے دیکھا ہے کہ اس نے بہادری اور عمدہ طریقے سے اس کا مقابلہ کیا ہے‘۔ امریکی وزیر خارجہ انیس جولائی کو چنئی میں بھارت کے ساتھ اسٹریٹیجک مذاکرات میں حصہ لیں گی۔,واشنگٹن حکومت نے ممبئی میں ہونے والے سلسلہ وار تین بم دھماکوں کی شدید مذمت کی ہے جبکہ امریکی وزیر خارجہ نے اسے شدید ناپسندیدہ قرار دیتے ہوئے عہد کیا ہے کہ وہ آئندہ ہفتے اپنے شیڈول کے مطابق بھارت کا دورہ کریں گے۔
ماحولیاتی تبدیلیوں کے منفی اثرات کو کنٹرول کرنے کے لیے کئی یورپی مسافر فضائی سفر کے بجائے ٹرین میں سفر کرنے کو ترجیح دے رہے ہیں۔ یورپی یونین میں ٹرانسپورٹ کے استعمال کے باعث خارج ہونے والی گرین ہاؤس گیسوں میں ریل سیکٹر  کا حصہ ایک فیصد سے بھی کم بنتا ہے جبکہ فضائی سفر کے شعبے کا حصہ 3.8 فیصد تک ہے۔ یورپی ممالک کے بڑے شہروں کو ملانے والے ریلوے نیٹ ورک کی مدد سے یورپی یونین کے ماحولیاتی تبدیلیوں کے حوالے سے اہداف بھی حاصل کیے جا سکتے ہیں۔ 'شفٹ ٹو ریل‘ منصوبے کی مالیت 900 ارب ڈالر تک ہے۔ بورگینی اس فنڈ کے ذریعے تکنیکی منصوبوں کو مؤثر بنانا چاہتے ہیں۔ مثال کے طور پر کم شور والی ٹرینیں، ٹرین کی آٹومیٹک بوگیاں اور مستقبل میں ٹرین اسگنلز کا بہتر انفراسٹرکچر۔ بورگینی کے بقول، ''ہمارے پاس ایئر ٹریفک مینجمنٹ کی طرح کا مربوط نظام ہونا چاہیے۔‘‘ انہوں نے کہا کہ ریئل ٹائم سیٹلائٹ ٹریکنگ اور آٹومیشن جیسی ٹیکنالوجیز نئے حل پیش کرسکتی ہیں۔  بورگینی کے مطابق ہوا بازی اور موٹر گاڑیوں کی صنعت دونوں ہی پائیدار ٹیکنالوجی تیار کرنے کی دوڑ میں شامل ہیں۔ اس لیے ریل انڈسٹری میں بھی پائیدار ٹیکنالوجی متعارف کرانے کا یہی بہترین موقع ہے۔,یورپی یونین رواں عشرے کے آخر تک مسافروں اور کمپنیوں کے لیے ریل کا سفر مزید پرکشش بنانا چاہتی ہے۔ لزبن سے روانہ ہونے والی ’کنیکٹنگ یورپ ایکسپریس‘ کے ذریعے یورپ بھر میں اس منصوبے کی راہ ہموار کی جا رہی ہے۔
کورونا وائرس سے دنیا میں سب سے زیادہ متاثر امریکا میں ملک اب بھی اس معاملے پر منقسم نظر آرہا ہے۔ امریکا میں اس مہلک وبا سے اب تک 95 لاکھ سے زائد افراد متاثر ہوچکے ہیں جبکہ دو لاکھ 36 ہزار سے زائد ہلاک ہوچکے ہیں۔ دونوں صدارتی امیدواروں نے اپنی انتخابی مہم کے آخری دن بھی اس موضوع پر اپنے خیالات کا اظہار کیا۔ ٹرمپ کسی شواہد کے بغیر یہ الزام لگاتے رہے ہیں کہ ڈاک سے ووٹنگ میں گڑبڑی ہوسکتی ہے۔ حالانکہ انتخابات سے وابستہ ماہرین کہتے ہیں کہ امریکی الیکشن میں ایسا ہونا بہت ہی غیر معمولی بات ہوگی۔ ٹرمپ نے اپنی فتح کی امید ظاہر کرتے ہوئے کہا کہ”جیسے ہی ووٹنگ ختم ہوگی اسی رات ہم اپنے وکیلوں کے ساتھ صلاح و مشورے کریں گے۔  ٹرمپ نے ان خبروں کی تردید کی جن میں کہا گیا تھا کہ وہ الیکشن کے بعد منگل کو قبل از وقت ہی اپنی کامیابی کے اعلان کرنے کا منصوبہ بنارہے ہیں۔ ٹرمپ نے تاہم یہ ضرور واضح کیا کہ الیکشن کے بعد وہ قانونی لڑائی لڑنے کی تیاری ضرور کر رہے ہیں۔ بائیڈ ن نے ٹرمپ پر حملہ کرتے ہوئے کہا”ڈونلڈ ٹرمپ مضبوط نہیں ہیں۔ وہ کمزور آدمی ہیں۔ وہ ایک ایسے صدر ہیں جو قربانی کو نہیں سمجھتے، جو یہ نہیں جانتے کہ حوصلہ مندی کیا چیز ہے۔ انہوں نے مزید کہا ”ملک کو پولنگ کرنے سے روکنے کے لیے ان (ٹرمپ) کے پاس کچھ بھی نہیں ہے۔ امریکی عوام کی آواز کو دبایا نہیں جاسکتا ہے۔“,امریکی رائے ہندگان آج منگل کے روز دنیا کی سب سے قدیم جمہوریت کے صدرکا انتخاب کرنے جارہے ہیں لیکن شہریوں کی ایک بڑی تعداد ڈاک کے ذریعہ اپنے حق رائے دہی کا پہلے ہی استعمال کرچکی ہے۔
قبائلی پولیس اہلکار محب اللہ آغا نے جرمن خبر رساں ادارے ڈی ڈی اے کو بتایا کہ ممکنہ طور پر لاپتہ ہونے والوں میں پانچ جرمن مرد اور ایک جرمن خاتون شامل تھیں۔ یہ لوگ کوئٹہ سے صوبہ پنجاب کی طرف سفر کر رہے تھے جب ان سیاحوں کا رابطہ اپنی سکیورٹی پر مامور اہلکاروں سے منقطع ہو گیا تھا۔ آغا نے مزید بتایا، ’’یہ سیاح لاپتہ ہونے کے چھ گھنٹے بعد پہاڑوں میں گھومتے ہوئے ملے۔ ان جرمن سیاحوں کی تلاش میں ایک سو سے زائد اہلکاروں نے حصہ لیا۔‘‘ آغا کے مطابق  یہ ’مہم جو‘ سیاح جانتے بوجھتے اپنی حفاظت پر مامور دستے سے الگ  ہوئے تاہم مقامی ٹی وی جیو کے مطابق یہ جرمن شہری لاپتہ ہو گئے ہیں۔ پاکستانی ذرائع ابلاغ نے بھی ان سیاحوں کی تعداد چھ ہی بتائی ہے۔ پاکستانی صوبہ بلوچستان جس کی سرحدیں ایران اور افغانستان سے ملتی ہیں، رقبے کے لحاظ سے ملک کا سب سے بڑا لیکن مگر شورش کا شکار صوبہ ہے۔ اس صوبے کو کثیر الجہتی خطرات کا سامنا رہتا ہے جن میں طالبان کی موجودگی کے علاوہ سنی عسکریت پسندوں کے شیعہ اقلیت پر حملے اور قوم پرست بلوچوں کی جانب سے کی جانے والی کارروائیاں شامل ہیں۔ مزدور مجموعی طور ہر کوئلے کے ایک ٹرک کی لوڈ نگ کا معاوضہ 3 سے 4 ہزار روپے تک وصول کرتے ہیں۔ یہ رقم بعد میں آپس میں تقسیم کردی جاتی ہے۔ بعد میں یہ کوئلہ پنجاب، سندھ اور ملک کے دیگر حصوں میں منتقل کر دیا جاتا ہے۔ ایک ٹرک میں 28 سے 34 ٹن کوئلے گنجائش ہوتی ہے۔,پاکستانی حکام کے مطابق ملک کے صوبہ بلوچستان  میں سفر کرتے ہوئے لاپتہ ہو جانے والے جرمن سیاحوں کے ایک گروپ کو کئی گھنٹوں کی تلاش کے بعد ڈھونڈ لیا گیا۔ مذکورہ سیاحوں کی گمشدگی حکام کے لیے پریشانی کا باعث بن گئی تھی۔
ایسٹر کے موقع پر پوپ بینڈیکٹ نے دنیا بھر میں شورش کے باعث پناہ گزینی پر مجبور ہونے والوں کے ساتھ یک جہیتی کا پیغام بھی دیا ہے۔ ویٹی کن کے سینٹ پیٹرز اسکوائر میں ہزارہا مسیحی زائرین نے پوپ کے اس خطاب کو سنا۔ آبائی طور پر جرمنی سے تعلق رکھنے والے پوپ بینیڈکٹ نے اپنے خطاب میں کہا، ’’ شمالی افریقہ اور مشرق وسطیٰ کے ملکوں میں، خدا کرے کہ تمام شہری، بالخصوص نوجوان مشترکہ بہتری کے فروغ کے لیے کام کریں۔‘‘ انہوں نے لوگوں پر زور دیا کہ شمالی افریقہ کے تارکین وطن کے ساتھ کھلے دل سے پیش آئیں، ’’ تاکہ اتنے سارے بھائیوں اور بہنوں کی ضروریات یکجہتی کے جذبے سے پوری کی جاسکیں۔‘‘ پوپ بینیڈکٹ شانز دہم ویٹی کن میں خطاب کے موقع پر تیونس اور مصر کے انقلابات سے متاثر ہوکر لیبیا میں اصلاحات کا مطالبہ کرنے والے عوام نے جو جو احتجاجی سلسلہ فروری میں شروع کیا تھا وہ اب خانہ جنگی کی صورت اختیار کر چکا ہے۔ لیبیا کے باغی مغربی ممالک کے تعاون سے حکومتی فورسز کے خلاف سر گرم عمل ہیں۔ اسی طرح تیونس اور مصر میں بھی حالات ناگفتہ ہیں جہاں سے سینکڑوں شہری پناہ کی تلاش میں سمندری راستوں سے یورپ کا رخ کر رہے ہیں۔ کیھتولک مسیحیوں کے روحانی پیشوا روایتی طور پر ایسٹر کے موقع پر اپنے پیغام کو دنیا بھر کے مظلوموں کی مشکلات کے حل پر زور دینے کے لیے استعمال کرتے ہیں۔ اپنے آج کے پیغام میں انہوں نے آئیوری کوسٹ میں سیاسی کشیدگی اور جاپان میں زلزلے اور سونامی کے بعد جوہری حادثے کے متاثرین کا بھی ذکر کیا۔,کیتھولک مسیحیوں کے روحانی پیشوا پوپ بینیڈکٹ شانز دہم نے لیبیا کے تنازعے کے حل کے لیے ہتھیاروں کے بجائے سفارتکاری اور مکالمت کی ضرورت پر زور دیا ہے.
پاکستان کی سپریم کورٹ نے وفاقی حکومت کو صوبہ خیبر پختونخوا میں فوج کے زیر انتظام حراستی مراکز میں موجود افراد کے ریویو بورڈ سے متعلق تفصیلات جمع کروانے کا حکم دیا ہے۔  عدالت نے اپنے حکم میں کہا ہے کہ ہر زیر حراست شخص کو ہائی کورٹ کے ججز پر مشتمل ریویو بورڈ کے سامنے کب اور کتنی بار پیش کیا گیا اس بارے میں بھی تفصیلات فراہم کی جائیں۔ چیف جسٹس آصف سعید کھوسہ کی سربراہی میں سپریم کورٹ کا پانچ رکنی لارجر بینچ صوبہ خیبر پختونخوا میں فوج کے زیر انتظام چلنے والے حراستی مراکز کے بارے میں پشاور ہائی کورٹ کے فیصلے کے خلاف وفاق کی طرف سے دائر نظرثانی کی اپیل کی سماعت کر رہا ہے۔ عدالت نے اٹارنی جنرل کو حکم دیا ہے کہ وہ ان علاقوں میں فوج کے زیر انتظام  چلنے والے 7 حراستی مراکز میں زیر حراست  افراد کے بارے میں معلومات حاصل کر کے چیف جسٹس آفس کو آگاہ کریں۔ عدالت نے اپنے حکم میں کہا ہے کہ اس رپورٹ میں ہر زیر حراست شخص کی تفصیلات فراہم کی جائیں۔ سماعت کے دوران اٹارنی جنرل انور منصور خان نے کہا ہے کہ وفاق کے زیر انتظام قبائلی علاقوں میں رہنے والے افراد 25 ویں آئینی ترمیم سے پہلے غیر ملکی تھے کیونکہ ان کی جغرافیائی حیثیت کچھ اور تھی جس پر عدالت نے استفسار کیا کہ ان حراستی مراکز میں رکھے گئے افراد پاکستانی ہیں تو پھر وہ غیر ملکی کیسے ہوگئے۔ چیف جسٹس نے ریمارکس دیتے ہوئے کہا کہ ’ایلیئن‘ سے مراد وہ غیر ملکی ہیں جن کے پاس پاکستانی شہریت نہ ہو تو وہ شخص جو پاکستان میں پیدا ہوا اس کو کیسے غیر ملکی قرار دیا جاسکتا ہے۔ عدالت نے سوال اٹھایا کہ ایلیئن کو دشمن کیسے قرار دیا جاسکتا ہے۔ عدالت نے اٹارنی جنرل سے کہا کہ وہ ایلیئن اور دشمن کی تعریف کے بارے میں عدالت کو آگاہ کریں جس پر اٹارنی جنرل نے جواب دیا کہ وہ اس بارے میں عدالت میں رپورٹ جمع کرائیں گے۔ بینچ میں شامل جسٹس قاضی فائز عیسیٰ نے اٹارنی جنرل کو مخاطب کرتے ہوئے کہا کہ جس معاملے پر بھی عدالت ان سے کوئی سوال پوچھتی ہے تو ان کا جواب ہوتا ہے کہ وہ اس بارے میں عدالت کو آگاہ کریں گے یا رپورٹ جمع کروائیں گے۔ اُنھوں نے کہا کہ کیا رپورٹ اس وقت جمع کروائیں گے جب نظرثانی کی اپیل پر فیصلہ آجائے گا۔ اُنھوں نے کہا کہ عدالت پھر نظرثانی کی اپیل کو کیوں سن رہی ہے۔ اس پر چیف جسٹس نے ریمارکس دیتے ہوئے کہا کہ صورتحال اس لیے خراب ہو رہی ہے کہ عدالت کو اس کے سوالوں کا جواب نہیں مل رہا۔ اُنھوں نے اٹارنی جنرل کو مخاطب کرتے ہوئے کہا کہ خرابی ان کی طرف سے ہے کیونکہ صحیح قانون سازی نہیں کی گئی، اور یہ کہ اس خرابی کو دور کرنا بھی ان کا ہی کام ہے۔,پاکستان کی سپریم کورٹ نے وفاقی حکومت کو حکم دیا ہے کہ وہ صوبہ خیبر پختونخوا میں فوج کے زیر انتظام حراستی مراکز میں موجود افراد کے ریویو بورڈ سے متعلق تفصیلات جمع کرائے۔
انڈیا کی وزارت دفاع نے ایک بیان میں اعتراف کیا ہے کہ 9 مارچ کو پاکستان کی حدود میں گرنے والا میزائل حادثاتی طور پر انڈیا سے فائر ہوا تھا جس کی اعلیٰ سطح پر تحقیقات کا حکم دے دیا گیا ہے۔ انڈیا کی وزارتِ دفاع کی جانب سے جاری کردہ بیان میں کہا گیا ہے کہ ’9 مارچ کو معمول کی دیکھ بھال کے دوران ایک تکنیکی خرابی کے باعث میزائل حادثاتی طور پر فائر ہوگیا تھا۔‘  بیان میں مزید کہا گیا ہے کہ ان کی اطلاعات کے مطابق میزائل پاکستانی علاقے میں گرا ہے اور اگرچہ یہ ’حادثہ انتہائی افسوسناک ہے مگر ہمیں یہ جان کر اطمینان ہوا ہے کہ اس سے کوئی جانی نقصان نہیں ہوا۔‘ بعد ازاں فوج کے شعبہ تعلقات عامہ (آئی ایس پی آر) کے ڈائریکٹر جنرل میجر بابر افتخار نے ذرائع ابلاغ کو تفصیلات سے آگاہ کرتے ہوئے بتایا تھا کہ انڈیا کی طرف سے بدھ کی رات ’اُڑتی ہوئی ایک تیز رفتار چیز‘ ضلع خانیوال کے علاقے میاں چنوں میں گری ہے جو غالباً ایک میزائل ہے لیکن یقینی طور یہ ’ان آرمڈ‘ (جو بارود یا دھماکہ خیز مواد سے مسلح نہ ہو) تھا۔ یاد رہے کہ انڈین وزارت دفاع نے بھی اپنے بیان میں ’براہموس‘ کی نشاندہی نہیں کی ہے لیکن انڈیا کی تینوں مسلح افواج اس میزائل کو جنگی ہتھیار کے طور پر استعمال کرتی ہیں۔  انڈین ذرائع ابلاغ نے فوجی ذرائع کا حوالہ دیا جن کا کہنا تھا کہ ’مشہور زمانہ مثال 1998 کا آپریشن ہے جو امریکہ نے افغانستان کے اندر اسامہ بن لادن کے تربیتی ٹھکانوں کو نشانہ بنانے کے لیے کیا تھا۔ بحیرہ عرب سے ٹوما ہاک کروز میزائل داغے گئے تھے جنھوں نے دو گھنٹے میں گیارہ سو کلومیٹر کا فاصلہ طے کیا تھا۔ یہ 550 میل فی گھنٹہ (0.7 میچ) کی رفتار سے پرواز کر رہے تھے۔ یہ میزائل جس وقت ہدف پر گرے تو اس سے ایک گھنٹہ قبل اسامہ وہاں سے جا چکے تھے۔ اگر اس سے بھی زیادہ تیز رفتار میزائل ہوتا تو وہ ان کے جانے سے پہلے ان کو نشانہ بنا لیتا۔‘ انڈیا نے کتنی تعداد اور مقدار میں براہموس بنا رکھے ہیں، اس کے بارے میں کوئی مصدقہ اطلاع نہیں لیکن چین کے ایک تھنک ٹینک کا خیال  ہے کہ انڈیا نے 15000 سے زائد براہموس میزائل تیار کئے ہیں جن میں سے 14000 انڈیا کی مسلح افواج کے زیِر استعمال ہیں۔  تاہم بعد ازاں عالمی میڈیا نے یہ خبریں دینا شروع کیں کہ پاکستان چین سے ہائیپر سوپر سانک میزائل خرید سکتا ہے۔ یوریشین ٹائمز نے جنوری 2022 میں خبر دی تھی کہ چین پاکستان کو سوپرسانک ہتھیاروں سے لیس کرسکتا ہے جس سے پاکستان کو انڈیا کے تازہ ہتھیاروں کی صلاحیت یعنی ’ایس۔400‘ ایئر ڈیفنس سسٹم پر بالادستی حاصل ہو جائے گی۔ ,انڈیا کی وزارت دفاع نے ایک بیان میں اعتراف کیا ہے کہ 9 مارچ کو پاکستان کی حدود میں گرنے والا میزائل حادثاتی طور پر انڈیا سے فائر ہوا تھا اور ساتھ ہی اس بات پر اطمینان کا اظہار کیا ہے کہ اس میں کوئی جانی نقصان نہیں ہوا۔
 اِس عرصے کے دوران بھارت اسلحے کا سب سے بڑا درآمد کنندہ رہا، جس کے حصے میں دُنیا بھر میں درآمد کیے جانے والے ہتھیاروں کا 10 فیصد آیا۔ بھارت کے بعد 6 فیصد کے ساتھ جنوبی کوریا، پانچ پانچ فیصد کے ساتھ چین اور پاکستان جبکہ چار فیصد کے ساتھ سنگاپور کا نام آتا ہے۔ رپورٹ کے مطابق اسلحے کی عالمی درآمدات کا 30 فیصد صرف ان پانچ ملکوں کے حصے میں آیا۔ SIPRI نے اپنی تازہ رپورٹ میں بتایا ہے کہ دنیا بھر میں اسلحے کی خرید و فروخت بڑھتی جا رہی ہے  جہاں بھارت اسلحے کا سب سے بڑا درآمد کنندہ رہا، وہاں اُس کے ہمسایہ حریف ملک پاکستان کی پوزیشن تیسرے سب سے بڑا درآمد کنندہ کی رہی۔ رپورٹ میں کہا گیا ہے کہ ’پاکستان نے اس عرصے کے دوران بڑی تعداد میں جنگی طیارے خریدے، جن میں JF-17s طرز کے پچاس چینی ساختہ طیاروں کے ساتھ ساتھ 30 عدد ایف سولہ طیارے بھی شامل ہیں‘۔ رپورٹ کے مطابق ان دونوں ملکوں نے بڑی تعداد میں ٹینک خریدے ہیں اور ابھی بھی یہ سلسلے جاری رکھے ہوئے ہیں۔  SIPRI کے آرمز ٹرانسفر پروگرام کے سینئر ریسرچر پیٹر ویزمین نے کہا کہ بڑے ایشیائی درآمد کنندہ ممالک بیرونی ممالک پر انحصار کم کرنے کے لیے اپنی اسلحے کی قومی صنعتوں کو ترقی دے رہے ہیں۔ یہی وجہ ہے کہ 2006ء اور 2007ء میں اسلحے کا سب سے بڑا درآمد کنندہ ملک چین اب محض چوتھا بڑا درآمد کنندہ ہے، جو ہتھیار بنا بھی رہا ہے اور برآمد بھی کر رہا ہے۔ رپورٹ کے مطابق چینی ہتھیاروں کا ایک بڑا خریدار پاکستان ہے۔,سویڈن کے دارالحکومت سٹاک ہولم میں قائم امن پر تحقیق کے ادارے SIPRI نے اپنی تازہ رپورٹ میں بتایا ہے کہ دنیا بھر میں اسلحے کی خرید و فروخت بڑھتی جا رہی ہے اور براعظم ایشیا ہتھیار درآمد کرنے والے خطوں میں سرفہرست ہے۔
ممبئی پولیس کا کہنا ہے کہ فلم کی اسکرینگ کو یقینی بنانے کے لئے مظاہروں میں ملوث 11 سو افراد کو حراست میں لیا گیا ہے۔ سینئر پولیس آفیسر ہمانشو رائے کا کہنا ہے کہ ممبئی میں ’مائی نیم از خان‘ دکھانے والے 60 سے زائد سنیما گھروں پر 21 ہزار پولیس اہلکار تعینات کئے جائیں گے۔  اس اعلان کے باوجود بعض تھیٹر مالکان میں بے یقینی کی صورت حال برقرار ہے اور انہوں نے اس فلم کے لئے ایڈوانس بکنگ کا سلسلہ بند کر دیا ہے۔  فلم میں شاہ رخ خان کے ساتھ کاجول مرکزی کردار ادا کر رہی ہیں شیو سینا کے ارکان گزشتہ کئی دنوں سے ممبئی میں شاہ رُخ خان کے خلاف مظاہرے کر رہے ہیں۔ وہ ’کنگ خان‘ کی جانب سے پاکستانی کرکٹرز کی حمایت میں بیان دینے پر اپنا غصہ ظاہر رہے ہیں اور ان کی نئی فلم کی ریلیز میں رکاوٹ ڈالنے کا عندیہ دے چکے ہیں۔  شاہ رخ خان نے آئندہ ماہ ہونے والے ٹوئنٹی ٹوئنٹی ٹورنامنٹ انڈین پریمیم لیگ کے نئے ایڈیشن میں کسی پاکستانی کرکٹر کو نہ لئے جانے پر مایوسی ظاہر کی تھی۔ اس پر شیو سینا نے انہیں غدّار قرار دیا ہے۔  شاہ رُخ خان آئی پی ایل میں شامل ٹیم ’کولکتہ نائٹ رائڈرز‘ کے ملکیتی حقوق رکھتے ہیں۔ وہ ابھی تک اپنے بیان پر قائم ہیں۔ تاہم اس کے نتیجے میں فلم ’مائی نیم از خان‘ کو پہنچنے والے نقصان کے باعث انہوں نے اپنے معاونین سے معذرت طلب کی ہے۔ دوسری جانب شیو سینا بھی اپنا احتجاج جاری رکھنے کا اعلان کر چکی ہے۔,شاہ رُخ خان کی فلم ’مائی نیم از خان‘ جمعہ کو ریلیز کی جا رہی ہے۔ تاہم ممبئی میں شدت پسند جماعت شیو سینا کی جانب سے اس کے خلاف مظاہرے جاری ہیں۔ بدھ کو بھارت کے اس ثقافتی مرکز میں ایک ہزار سے زائد افراد کو گرفتار کیا گیا
 انڈونیشیا کی حکومت کے مطابق سن دو ہزار انیس تک ملک بھر میں جسم فروشی کے تمام اڈے بند کر دیے جائیں گے۔ انڈونیشیا کی حکومت ایک عرصے سے جسم فروشی کے خلاف کوششیں جاری رکھے ہوئے ہے۔ اس سلسلے میں پہلے ہی 68 ریڈ لائٹ ایریاز بند کیے جا چکے ہیں۔ سماجی امور کے وزیر خفیفہ پروانسا کا کہنا تھا کہ آئندہ تین برسوں کے دوران جسم فروشی کے مزید ایک سو اڈے بند کیے جائیں گے۔  حکام کے مطابق غیرقانونی ہونے کے باوجود انڈونیشیا کے تمام بڑے شہروں میں جسم فروشی میں اضافہ ہو رہا ہے۔ خفیفہ پروانسا کا کہنا تھا کہ وہ اس سلسلے میں تمام مقامی حکومتوں کے ساتھ رابطے میں ہیں اور مل کر کام کر رہے ہیں۔ ان اقدامات کے تحت آئندہ اتوار کو جاوا کے مشرق میں واقع ’کالی جوڈو‘ نامی ریڈ لائٹ ایریا بند کیا جا رہا ہے۔ ان کا کہنا تھا کہ تمام جسم فروش خواتین کو خطوط بھیجے جا چکے ہیں کہ اسے بند کیا جا رہا ہے۔ حکام کے طرف سے جسم فروش خواتین کے لیے مختلف قسم کے ٹریننگ پروگرام بھی پیش کیے جا رہے ہیں تاکہ وہ مختلف اقسام کے ہنر سیکھیں اور انہیں ملازمتیں فراہم کی جا سکیں۔  اعداد و شمار کے مطابق اس ریڈ لائٹ ایریا میں تقریباﹰ پانچ سو خواتین جسم فروشی کا کام کرتی ہیں اور ان میں سے زیادہ تر کا تعلق جاوا کے مغرب سے ہے۔ تاہم بندش کے اس حکومتی اعلان کے بعد کم ہی خواتین نے ٹریننگ پروگراموں اور مدد حاصل کرنے کے لیے حکومتی قائم کردہ ادارے سے رابطہ کیا ہے۔,انڈونیشیا نے ملک بھر کے تمام قحبہ خانے بند کرنے کا اعلان کیا ہے۔ حکومت پہلے ہی جسم فروشی کے 68 اڈے ختم کر چکی ہے۔ ان اقدامات کا مقصد دنیا کے سب سے بڑے مسلم آبادی والے ملک میں جسم فروشی کے کاروبارکو ختم کرنا بتایا گیا ہے۔
 اوک کریک کا یہ واقعہ امریکا میں شہری علاقوں کے مضافات میں حال ہی میں ہونے والا ہلاکت خیز فائرنگ کا دوسرا بڑا واقعہ ہے۔ اس سے قبل ایک نیم شہری علاقے کے ایک سینما میں ایک شخص نے فائرنگ کر کے بارہ افراد کو ہلاک کر دیا تھا۔ گزشتہ برس نومبر میں امریکی کانگریس کی رکن گابریئلا گیفورڈ پر بھی ایک قاتلانہ حملہ ہوا تھا، جس میں چھ افراد مارے گئے تھے۔  اوک کریک میں حملے کا نشانہ بننے والے گردوارے سے منسلک جگجیت سنگھ نے مسلح حملہ آور کو سینما میں فائرنگ کرنے والے حملہ آور سے اس لیے بد تر قرار دیا ہے کیونکہ اس ملزم نے ایک مخصوص برادری کو نشانہ بنایا ہے۔ خبر رساں ادارے اے پی کے مطابق اوک کریک کا گردوارہ 1997ء میں قائم کیا گیا تھا اور اس کے ارکان کی تعداد چار سو تک بتائی جاتی ہے۔ امریکا میں رہاش پذیر سکھوں کی تعداد کا اندازہ پانچ لاکھ تک لگایا جاتا ہے۔  اوک کریک کے گردوارے میں موجود عینی شاہدین کا دعویٰ ہے کہ اس حملے میں ایک سے زائد مسلح حملہ آور ملوث تھے۔ اس کے برعکس پولیس چیف ایڈورڈز کا کہنا ہے کہ حملہ آور ایک ہی تھا تاہم اس قسم کے واقعات میں متاثرین کو بالعموم ایسا ہی لگتا ہے کہ شاید حملہ آور ایک سے زیادہ تھے۔ ادھر واشنگٹن میں صدر باراک اوباما نے اس حملے پر افسوس کا اظہار کرتے ہوئے اسے تشدد کے سفاکانہ واقعے کا نام دیا ہے۔ امریکی صدر نے معاملے کی جامع تحقیقات کے احکامات بھی جاری کر دیے ہیں۔,امریکا میں ایک مسلح شخص نے سکھوں کے ایک گردوارے میں گھس کر کم از کم چھ افراد کو ہلاک کر دیا ہے۔ صدر اوباما نے اسے تشدد کا سفاکانہ واقعہ قرار دیتے ہوئے تحقیقات کا حکم دے دیا ہے۔
"یہ ملاقات ایک ایسے وقت ہو رہی ہے جب یورپ کو ستر دہائیوں کی بدترین معاشی مشکلات کا سامنا ہے, برطانیہ کے ساتھ مستقبل کے تعلقات پر سوالیہ نشان ہے، ماحولیاتی تحفظ کے لیے اہم فیصلے کیے جانا ہیں جبکہ لیبیا اور شام میں جاری شورش سے بھی نمٹنا ہے۔ انگیلا میرکل کے مطابق موجودہ بحران یورپ کی تاریخ کا سب سے منفرد بحران ہے۔ میرکل دو ہزار پانچ سے جرمنی کی چانسلر ہیں۔ ان کا دور اقتدار اپنے آخری مرحلے میں ہے۔ ایسے میں یورپی یونین کے چھبیس ممالک کی قیادت جرمنی کو ملنا خطے میں ان کی قائدانہ صلاحیتوں کا بڑا امتحان ہوگا۔ جرمنی یورپ کی سب سے بڑی معیشت ہے۔ انگیلا میرکل عالمی تعاون اور یورپی اتحاد کی بڑی حامی ہیں۔ ماضی میں جرمنی اور فرانس مل کر یورپی یونین کو مضبوط اور مستحکم کرتے آئے ہیں۔ یورپ میں جرمنی اور میرکل سے توقعات اتنی زیادہ ہیں کہ یورپی یونین کے لیے جرمنی کے سفیر مائیکل کلوس کا کہنا ہے کہ انہیں اب اس پر  کچھ تشویش بھی ہو رہی ہے کہ وہ اس پر پورا اتر بھی پائیں گے یا نہیں۔ تاہم انہوں نے کہا، ''ہمیں شفافیت کے ساتھ آگے بڑھنا ہوگا ورنہ ہم یورپی کونسل کی مدد نہیں کر پائیں گے۔‘‘ میرکل کا مزید کہنا ہے کہ اس وقت یورپ جن حالات سے گزر رہا ہے اس میں ضروری ہے کہ جرمنی صرف اپنے بارے میں نہیں بلکہ اٹلی اور اسپین جیسے ملکوں کے بارے میں بھی سوچے جہاں معاشی نقصانات کافی زیادہ ہوئے ہیں۔ فرانسیسی صدر کے ساتھ ملاقات میں دونوں رہنما اس بات پر بھی غور کریں گے یورپ میں معیشت کی بحالی کے لیے مزید کیا اقدامات کیے جا سکتے ہیں۔",یورپی یونین کی صدارت سنبھالنے سے دو روز پہلے جرمنی کی چانسلر انگیلا مرکل برلن میں فرانسیسی صدر ایمانوئل ماکروں کے ساتھ اہم ملاقات کر رہی ہیں۔
جب گوین سٹراس کی قریبی بزرگ رشتہ دار نے یہ انکشاف کیا کہ انھوں نے سنہ 1945 میں نازیوں کی جانب سے کرائی گئی ڈیتھ مارچ (جنگی قیدیوں کی ایسا طویل مارچ جس کے دوران گِر جانے والے قیدی کو مرنے کے لیے کھلے آسمان تلے چھوڑ دیا جاتا ہے) سے فرار ہونے میں مزاحمت کرنے والی نو خواتین کے ایک گروپ کی قیادت کی تھی تو گوین کو اس کے متعلق مزید تفصیلات جاننے میں دلچسپی پیدا ہوئی۔  یہ جنگ کے آخری سال تھے، اور فرانس میں تمام مزاحمتی نیٹ ورک کو توڑنے کی نازیوں کی طرف سے ایک بڑی کوشش کے بعد ہیلین کو سنہ 1944 میں گرفتار کر لیا گیا۔ اس دوران وسیع تر گرفتاریوں میں آٹھ دیگر خواتین بھی شامل تھیں۔ ہیلین کی سکول کی دوست بھی ان میں سے ایک تھیں۔ گوین کہتی ہیں کہ بھوک تکلیف دہ تھی، لیکن خواتین کھانے کے بارے میں بات کر کے تسلی محسوس کرتیں۔ ہر رات نکول اپنی شاہ بلوط کریم کی ترکیب یا برانڈی میں بھگوئی ہوئی سٹرابیری کی باتیں کرتیں۔ وہ اسے کاغذ کے ٹکڑوں پر لکھ لیتیں جو وہ دفتر سے چوری کرنے میں کامیاب ہوئی تھیں اور نکول نے اسے اپنے گدے کے ساتھ جوڑ کر کھانے کی ترکیبوں کی کتاب بنا لیا تھا۔  گوین کہتی ہیں کہ ان خواتین نے فرار کے لیے جو راستہ اختیار کیا اس کا پتہ لگانے کے لیے بہت زیادہ جاسوسی کا کام کرنا پڑا اور جرمنی کے تین دوروں کی ضرورت پڑی۔ ان خواتین کے قدموں کے نشانوں کا پیچھا کرتے ہوئے گوین کو جس چیز سے سب سے زیادہ حیرت ہوئی وہ یہ تھی کہ ہر روز وہ کتنی کم مسافت طے کر پاتی تھیں۔ گوین کہتی ہیں، کہ ’میرے لیے سب سے زیادہ پُرجوش بات مولڈ کے پل پر کھڑے ہو کر دریا کو دیکھنا تھا۔‘ انھوں نے ان خواتین کے بارے میں ان کے ملٹری آرکائیوز اور فرار ہونے والی خواتین کی لکھی گئی یادداشتوں، لون کی کہانی پر تحقیق کرنے والے فلم سازوں اور خواتین کے خاندانوں سے بات کر کے معلومت حاصل کی تھیں۔ جنگ کے بعد فرانس اپنی والدہ کے ساتھ دوبارہ مل گئی تھیں لیکن زنکا بہت بیمار تھی اور کیمپ میں تپ دق کے مرض میں مبتلا ہونے کی وجہ سے ان کے متعدد آپریشن کرنے پڑے تھے۔ گوین کا کہنا ہے کہ زنکا اپنی بیٹی کی دیکھ بھال کے لیے بہت کمزور تھیں جب وہ بڑی ہو رہی تھیں، اور انھیں اکثر خاندان کے دیگر افراد کے ساتھ رہنے کے لیے بھیج دیا جاتا تھا۔,جرمنی میں دوسری عالمی جنگ کے دوران نازیوں کی ’موت کی مارچ‘ سے فرار ہونے والی ان نو بہادر خواتین کی کہانی جو آج سے 75 سال قبل اپنی جان بچانے میں کامیاب ہوئی تھیں۔
کشمير ميں صورتحال بہتر نہ ہونے پر اقوام متحدہ کے انسانی حقوق سے متعلق محکمے نے بھارت اور پاکستان دونوں پر ہی تنقيد کی ہے۔ تازہ رپورٹ ميں کشمير کی صورتحال پر ايک سال قبل جاری کی جانے والی اپنی نوعيت کی اولين رپورٹ ميں بيان کردہ تحفظات اور مسائل کے حل کے ليے اقدامات نہ کرنے پر نئی دہلی اور اسلام آباد حکومتوں کو تنقيد کا نشانہ بنايا گيا۔ اقوام متحدہ کے ہيومن رائٹس کمشنر کی جانب سے سن 2018 ميں پہلی مرتبہ کشمير ميں انسانی حقوق کی مبينہ خلاف ورزيوں اور وہاں کی صورتحال پر باقاعدہ رپورٹ جاری کی گئی تھی۔ اس رپورٹ ميں بالخصوص بھارت کو تنقيد کا نشانہ بنايا گيا تھا۔ يہ رپورٹ ايک ماہ قبل دونوں ممالک کو فراہم کر دی گئی تھی۔ پاکستان نے پچھلے سال کی طرح اس سال بھی اس رپورٹ کا خير مقدم کيا جبکہ نئی دہلی حکومت نے پہلے تو رپورٹ کا اجراء روکنے کے ليے درخواست دی اور پھر اس عمل ميں ناکامی پر رپورٹ ميں شامل معلومات کو جعلی قرار ديا اور يہ بھی کہا کہ رپورٹ کو سياسی مقاصد کے ليے استعمال کيا جا رہا ہے۔ بھارت نے پچھلے سال کی رپورٹ پر بھی يہی موقف اختيار کيا تھا۔ رپورٹ ميں اقوام متحدہ کی ہيومن رائٹس کونسل سے مطالبہ کيا گيا ہے کہ کشمير ميں انسانی حقوق کی مبينہ خلاف ورزيوں کے معاملے کی تفصيلی اور آزادانہ تحقيقات کرائی جائيں۔,اقوام متحدہ نے متنازعہ کشمير کی صورت حال ميں بہتری نہ آنے پر روايتی حريف ممالک پاکستان اور بھارت پر تنقيد کی ہے۔ ساتھ ہی کشمير ميں انسانی حقوق کی مبينہ خلاف ورزيوں کی بين الاقوامی سطح پر تحقيقات پر بھی زور ديا ہے۔
پاکستانی دارالحکومت اسلام آباد کے سیکٹر جی نائن کے علاقے کراچی کمپنی کی رہائشی ایک تیس سالہ خاتون شاہدہ پروین نے ڈوئچے ویلے کو بتایا کہ ان کے سات بچے ہیں۔ وہ صرف تیرہ سال کی تھیں، تو ان کی شادی 'وٹے سٹے‘ کے تحت ایک بتیس سالہ مرد سے کر دی گئی۔ انہوں نے کہا، ’’ہم آٹھ بہن بھائی تھے، گھر میں غربت تھی اور گزارہ بہت مشکل سے ہوتا تھا۔ اس لیے گھر والوں نے بھی بچپن ہی میں میری شادی کر کے اپنی جان چھڑائی اور کبھی پلٹ کر پوچھا بھی نہیں۔ اب میں مختلف لوگوں کے گھروں میں کام کرتی ہوں۔‘‘ انہوں نے اعداد و شمار کا حوالہ دیتے ہوئے کہا کہ آج دنیا بھر میں سالانہ اٹھارہ برس سے کم عمر کی بارہ ملین بچیوں کی شادیاں کر دی جاتی ہیں اور اگر یہی رجحان جاری رہا، سن دو ہزار تیس تک ایسی لڑکیوں کی سالانہ تعداد ایک سو پچاس ملین سے تجاوز کر جائے گی، جن کو کم عمری میں ہی بیاہ دیا جاتا ہے۔,پاکستان میں لڑکیوں کی شادیوں سے متعلق اعداد و شمار بہت پریشان کن ہیں۔ اکیس فیصد لڑکیوں کی شادیاں اٹھارہ سال کی عمر سے پہلے ہی کر دی جاتی ہیں جبکہ تیرہ فیصد بچیاں تو اپنی عمر کے چودہویں سال میں ہی بیاہ دی جاتی ہیں۔
 خبر رساں ادارے روئٹرز کے مطابق پاکستانی حکومت نے يہ دعوی کيا تھا کہ مائکرو بلاگنگ کی ويب سائٹ ٹوئٹر پر متنازعہ اور پيغمبر اسلام کے حوالے سے توہين آميز مواد موجود تھا اور اسی ليے اس ويب سائٹ پر پابندی عائد کی گئی تھی۔ روئٹرز کے مطابق يہ پابندی گزشتہ اتوار کی صبح لگائی گئی تھی ليکن بارہ گھنٹوں کے بعد پاکستانی وزير داخلہ رحمان ملک کی ہدايت پر اس پابندی کو اٹھا ليا گيا تھا۔ پاکستان ميں حکومتی ترجمان کے مطابق ٹوئٹر پر پيغمبر اسلام کے حوالے سے توہين آميز مواد کے سلسلے ميں ٹوئٹر انتظاميہ سے رابطہ کيا گيا تھا ليکن جب ان کی جانب سے کوئی جواب موصول نہيں ہوا تو متعلقہ ادارے کو يہ قدم اٹھانا پڑا۔  دوسری جانب نيو پاکستان نامی ويب سائٹ کے ليے عمر دريوال اپنے بلاگ ميں لکھتے ہيں کہ ٹوئٹر پر پابندی عائد کر کے حکومت نے ملکی عوام کو قيمتی معلومات اور خبروں کے ايک اہم ذريعے سے محروم کيا۔ بلاگر کا ماننا ہے کہ دنيا بھر اور پاکستان ميں ٹوئٹر اس وقت خبروں کی رسائی کا ايک اہم ذريعہ ہے۔ انہوں نے لکھا، ’اتوار کے روز ٹوئٹر پر پابندی عائد کر کے حکومت نے ہمارے ليے امريکی شہر شکاگو ميں جاری اجلاس کی خبريں جاننا نا ممکن بنا ديا‘۔,گزشتہ اتوار پاکستان ٹيلی کميونيکيشن اتھارٹی نے مائکرو بلاگنگ کی ويب سائٹ ٹوئٹر پر پابندی لگائی جسے بارہ گھنٹے بعد ہی ہٹا بھی ليا گيا۔ اس حکومتی اقدام سے ملکی بلاگرز اور آن لائن کميونٹی زيادہ خوش نظر نہيں آتی۔
 چاڈ کے صدر ادریس دیبی نے گزشتہ روز یعنی جمعے کو ایک بیان میں کہا تھا کہ ’تنظيم القاعدة في بلاد المغرب الإسلامي‘ میں سرکردہ القاعدہ کا فعال کارکن ابو زید 22 فروری کو مسلم جنگجوؤں اور چاڈ فوج کے مابین جنگ میں مارا گیا ہے۔ ادریس دیبی کے بقول،’ 22 فروری کو شمالی مالی کے پہاڑی علاقے ایفوغا میں، جہادیوں کے ٹھکانے کو تباہ کرنے کے ایک مشن کے دوران ہمارے متعدد فوجی مارے گئے۔ ہمارے فوجیوں نے جہادیوں کے دو سربراہوں کو ہلاک کر دیا، جن میں ابو زید بھی شامل تھا‘۔  الجیریا کے ایک آزاد ٹیلی ویژن چینل النھار نے رواں ہفتے کے اوائل میں یہ خبر نشر کی تھی کہ ابو زید اور دیگر 40 عسکریت پسند شمالی مالی میں مارے گئے ہیں۔ واشنگٹن میں ایک امریکی اہلکار نے نام پوشیدہ رکھنے کی شرط پر خبر رساں ادارے اے ایف پی کو ایک بیان دیتے ہوئے کہا کہ ابو زید کی ہلاکت کی خبریں نہایت معتبر ہیں اور یہ اسلامی مغرب میں برسر پیکار القاعدہ کے لیے ایک بڑا دھچکا ہے۔ دوسری جانب فرانس کی طرف سے ابو زید کی ہلاکت کی خبر پر کسی قسم کے تبصرے اور اس کی تصدیق کے معاملے میں نہایت محتاط رویہ اختیار کیا گیا ہے۔ فرانسیسی صدر فرانسوا اولاند نے گزشتہ روز اس بارے میں بیان دیتے ہوئے کہا تھا، ’اس قسم کی خبریں گردش کر رہی ہیں تاہم اس کی تصدیق کا دار ومدار مجھ پر نہیں ہے‘۔,مالی میں القاعدہ کے ایک ٹاپ کمانڈر کو ہلاک کر دیا گیا ہے۔ چاڈ کے صدر ادریس دیبی نے عبدل حامد ابو زید کی ہلاکت کو مالی میں گزشتہ سات ہفتوں سے جاری جنگی آپریشن میں باغیوں کے لیے ایک بڑا دھچکا قرار دیا ہے۔
 ملالہ یوسف زئی نے نیویارک میں اقوام متحدہ کی مہم ’’گلوبل ایجوکیشن فرسٹ‘‘ یا ’’عالمی تعلیم پہلے‘‘ کی پہلی سالگرہ میں شرکت کی۔ اس موقع پر ملالہ نے کہا کہ افغانستان اور اس جیسے دہشت گردی کا شکار ممالک میں اسلحے اور ٹینکوں کے بجائے کتابیں بھیجی جانی چاہییں۔ ’’ٹینک بھیجنے کے بجائے قلم بھیجیے،‘‘ ملالہ نے اس موقع پر اپنے خیالات کا اظہار کرتے ہوئے کہا۔  گزشتہ برس اکتوبر میں ملالہ یوسف زئی کو پاکستان کے شمال مغربی علاقے سوات میں طالبان نے گولی کا نشانہ بنا کر ہلاک کرنے کی کوشش کی تھی۔ ملالہ کی جان اس حملے میں تو بچ گئی تاہم وہ شدید زخمی ہوئیں۔ بعد ازاں ان کو علاج کے لیے برطانیہ لے جایا گیا۔ ملالہ سوات میں لڑکیوں کی تعلیم کے فروغ کے لیے کام کر رہی تھیں۔ اس واقعے کے بعد ان کی شہرت بین الاقوامی سطح تک پہنچ گئی۔ آج ملالہ دنیا بھر میں انسانی حقوق اور بچوں کی تعلیم کے لیے جدوجہد کا ایک نام بن چکی ہیں۔ ان کو نوبل امن انعام کے لیے بھی نامزد کیا گیا ہے۔  پاکستانی ذرائع ابلاغ کے مطابق نیویارک ہی میں اقوام متحدہ کی جنرل اسمبلی کے اجلاس میں شرکت کے لیے گئے پاکستانی وزیر اعظم نواز شریف نے بدھ کے روز ملالہ یوسف زئی سے ملاقات کی۔  ملالہ کا اقوام متحدہ کا یہ پہلا دورہ نہیں ہے۔ جولائی کے مہینے میں وہ اقوام متحدہ گئی تھیں جہاں انہوں نے جنرل اسمبلی سے خطاب کیا تھا۔ اس موقع پر وہاں موجود لوگوں نے ان کا کھڑے ہو کر استقبال کیا تھا۔ ان کا کہنا تھا کہ شدت پسند ان کو خاموش نہیں کر سکتے۔,لڑکیوں کی تعلیم کی علم بردار نوجوان پاکستانی ملالہ یوسف زئی نے اپیل کی ہے کہ دہشت گردی سے متاثرہ ملکوں میں افواج بھیجنے کے بجائے کتابیں بھیجی جائیں۔
 روسی جمہوریہ تاتارستان کی ہوائی کمپنی کا بوئنگ 737 کمرشل طیارہ کازان کے ہوائی اڈے پر اترتے ہوئے حادثے کا شکار ہو گیا۔ حادثے کے بعد ہوائی جہاز کو آگ کے شعلوں نے اپنی گرفت میں لے لیا۔ کازان کا شہر جمہوریہ تاتارستان کا صدر مقام اور سب سے بڑا شہر ہے۔ روس کی شہری ہوابازی کے محکمے نے حادثے کی تصدیق کر دی ہے۔ اس طیارے پر تاتارستان کے گورنر الیگزینڈر انتونوف کے صاحبزادے اریک منیخانوف بھی سوار تھے۔  روس میں ہوائی جہازوں کے حادثوں کی بنیادی وجہ پرانے ہوائی جہازوں کا استعمال تصور کیا جاتا ہے۔ روس کی ایوی ایشن صنعت کے ماہرین کا کہنا ہے کہ پرانے جہازوں کے استعمال کے ساتھ ساتھ عملے کی نامناسب تربیت بھی اہم ہے۔ اس کے علاوہ کئی ہوائی اڈوں کے رن وے بوسیدہ ہو چکے ہیں۔ اسی طرح سیفٹی پر عدم توجہ اور مختلف کمپنیوں کے منافع کے حصول کی تگ و دو بھی حادثوں کی وجوہات کا حصہ ہیں۔ سن 2011 میں یاروسلاول (Yaroslavl) کے مقام پر تباہ ہونے والے ہوائی جہاز میں چوالیس مسافروں کے ساتھ پوری پروفیشنل ہاکی ٹیم ہلاک ہو گئی تھی۔ روسی تفتیش کاروں نے دو سابقہ حادثوں کی تفتیش کے بعد یہ بتایا تھا کہ دونوں ہوائی جہازوں کے پائلٹ نشے کی حالت میں تھے۔ بوئنگ کمپنی نے طیارے کے حادثے کے حوالے سے اپنی ویب سائٹ پر ہلاک شدگان کے ساتھ تعزیت کا پیغام جاری کیا ہے۔,روسی شہر کازان کے ہوئی اڈے پر لینڈگ میں مشکلات پیش آنے کے بعد بوئنگ ہوائی جہاز تباہ ہو گیا۔ حادثے کے بعد ہوائی جہاز کو آگ لگ گئی اور اُس میں سوار تمام مسافر اور عملے کے افراد ہلاک ہو گئے۔
گزشتہ ہفتے مغربی کنارے میں قائم فتح تنظیم اور غزہ پٹی کی منتظم حماس تحریک نے ایک مفاہمتی ڈیل پر دستخط کیے تھے۔ امریکی صدر ڈونلڈ ٹرمپ کے خصوصی نمائندے برائے بین الاقوامی مذاکرات جیسن گرین بلاٹ نے اس تناظر میں کہا، ’’فلسطین کی کوئی بھی حکومت واضح اور غیر مشروط انداز سے عدم تشدد کا راستہ چنے، اسرائیل کو تسلیم کرے، ماضی میں کیے گئے معاہدے اور ذمہ داریوں پر عمل درآمد کرے، جن میں دہشت گرد گروہوں کو غیرمسلح کرنا شامل ہے اور پر امن مذاکرات کا عزم ظاہر کرے۔‘‘ گرین بلاٹ کی جانب سے جاری کردہ یہ بیان، فلسطینی پارٹيوں کے درمیان اس معاہدے کے بعد اسرائیل کی طرف سے جاری کردہ ردعمل سے مطابقت رکھتا ہے۔ اسرائیل نے کہا تھا کہ جب تک حماس شرائط پوری نہیں کرتی، اسرائیل ایسی کسی فلسطینی حکومت کو تسلیم نہیں کرے گا، جس میں حماس کو شامل ہو۔‘‘ اسرائیل نے بھی اپنے شرائط نامے میں کہا تھا کہ فلسطینی حکومت اسرائیل کو تسلیم کرے اور تشدد کا راستہ ترک کرنے کا اعلان کرے۔ یہ بات اہم ہے کہ محمود عباس کی تنظیم اسرائیل کو تسلیم کرتی ہے، تاہم حماس تحریک اسرائیل کو تسلیم نہیں کرتی۔ حماس، امریکا اور یورپی یونین کی جانب سے کالعدم تنظیموں کی فہرست میں شامل ہے۔ اسرائیل اور حماس کے درمیان سن 2008 سے اب تک تین جنگیں ہو چکی ہیں، جب کہ اسرائیل نے گزشتہ ایک دہائی سے زائد عرصے سے غزہ پٹی کا محاصرہ بھی کر رکھا ہے۔,امریکی صدر ڈونلڈ ٹرمپ کے ایک اعلیٰ سطحی مشیر نے کہا ہے کہ فلسطین میں بننے والی نئی یونٹی حکومت اسرائیل کو تسلیم کرنے کے ساتھ ساتھ غزہ پٹی میں متحرک عسکری تنظیم حماس کو غیر مسلح کرے۔ 
 يورپی رياست ڈنمارک ميں آج بروز جمعرات اراکین پارلیمنٹ متنازعہ بل پر بحث و تمحیص کے بعد اُس کی منظوری کی رائے شماری میں شریک ہوں گے۔ امکانات ہيں کہ اسے بل کو منظور کر کے قانون کی شکل دے دی جائے گی۔ بل اُس پارلیمنٹ میں پيش کيا گیا ہے، جہاں وزير اعظم لارس لُوئکے راسموسن کی دائيں بازو کی برسر اقتدار جماعت کو انتہائی دائيں بازو کی مہاجرت مخالف پارٹی کی حمايت حاصل ہے۔ مجوزہ قانون کی ممکنہ منظوری کے بعد مہاجرين کی ’فيملی ری يونيفيکيشن‘ يعنی پناہ کی درخواست منظور ہونے کے بعد ان کے اہل خانہ کی بھی ڈنمارک آمد ميں مزيد تاخير متعارف کرائی جا سکتی ہے۔ اس کے علاوہ نئے قوانين کے تحت ڈنمارک آمد پر پناہ گزينوں سے ان کی قيمتی اشياء سرکاری تحویل میں لينا ممکن ہو گا اور اس يورپی رياست ميں مستقل قيام کے پہلے سے موجود قوانین کو اور بھی زيادہ سخت کر ديا جائے گا۔  اقوام متحدہ کے ہائی کميشن برائے مہاجرين (UNHCR) کی طرف سے خبردار کيا گيا ہے کہ اس قانون کی منظوری کے اثرات پورے يورپ ميں نمودار ہو سکتے ہيں۔ يو اين ايچ سی آر کے مطابق مجوزہ بل ’اجنبيوں سے نفرت اور خوف ميں اضافے کا سبب بن سکتا ہے۔‘ جنوری ميں شائع کردہ ايک رپورٹ ميں مزيد کہا گيا ہے کہ ماضی ميں کبھی مہاجرين کے حقوق کا چيمپئن ملک ڈنمارک اس اقدام کی بدولت يورپی کنونشن برائے انسانی حقوق، بچوں کے حقوق سے متعلق اقوام متحدہ کی کنونشن اور اقوام متحدہ کی کنونشن برائے پناہ گزينوں کی خلاف ورزی کا مرتکب ہو سکتا ہے۔,ڈنمارک ميں اراکین پارلیمنٹ ايک ايسا متنازعہ بل پيش کرنے والے ہيں، جس کے حوالے سے انسانی حقوق اور قانونی ماہرين شديد تحفظات رکھتے ہيں۔ مجوزہ بل میں پناہ گزينوں کے لیے مزيد سخت پابندیاں شامل کی گئی ہیں۔
 بنگلہ دیشی دارالحکومت ڈھاکہ میں منعقد ہوئے Climate Vulnerable Forum کے اختتام پر تیس ممالک کے نمائندوں نے مشترکہ طور پرایک اعلامیہ جاری کیا۔ 13 نکات پر مشتمل اس اعلامیے میں مطالبہ کیا گیا ہے کہ مجوزہ گرین کلائمیٹ فنڈ GCF کی 50 فیصد رقوم ماحولیاتی تبدیلیوں سے مطابقت پیدا کرنے کے مختلف منصوبوں پر خرچ کی جائیں۔ اس اعلامیے میں یہ بھی کہا گیا ہے کہ سبز مکانی گیسوں کے اخراج کی موجودہ شرح 2050ء تک 85 فیصد تک کم کی جائے اور اس دوران صنعتی ممالک گلوبل وارمنگ کی حد کو 1.5 سینٹی گریڈ تک لائیں۔  بان کی مون نے مزید کہا کہ ماحولیاتی تبدیلیوں سے سب سے زیادہ ایسے ممالک متاثر ہو رہے ہیں، جو ان کے ذمہ دار نہیں ہیں اور اس صورت میں ان ممالک کو یہ کہنا کہ وہ بدلتے ہوئے موسموں کے نتیجے میں پیدا ہونے والے حالات سے نمٹنے کے لیے خود ہی کوئی حکمت عملی اپنائیں اور خود ہی اس کے لیے وسائل اکٹھے کریں، مناسب نہ ہو گا۔ بان کی مون کے مطابق متاثرہ غریب ممالک کی طرف سے ان مسائل کے حل کے لیے اٹھائے جانے والے اقدامات ترقی یافتہ ممالک کے لیے تقویت کا باعث ہونے چاہییں اور انہیں بھی اپنا کردار ادا کرنا چاہیے۔,ماحولیاتی تبدیلیوں سے سب سے زیادہ متاثرہ ممالک کے نمائندوں نے 100 بلین ڈالر کے ایک فنڈ کے قیام کا مطالبہ کیا ہے۔ یہ مجوزہ فنڈ ماحولیاتی تبدیلیوں سے متاثرہ غریب ممالک کو مختلف منصوبوں کے لیے مالی مدد فرام کرے گا۔
پشاور سے پندرھویں ٹورڈی پاکستان سائیکل ریس کاآغاز بھی اسی سلسلے کی کڑی ہے، جس میں افغانستان سمیت دس ٹیموں کے پنسٹھ سائیکلسٹ ‌حصہ لے رہے ہیں سائیکل سوار پشاور سے کراچی تک کاسولہ سوپچاس کلومیٹر سفر تیرہ دنوں میں طے کریں گے۔ سولہویں قومی سائیکل ریس کاآغاز تیسری مرتبہ پشاورسے ہوا ہے اورپانچویں مرتبہ افغان ٹیم اس میں حصہ لے ہے۔ سرحدسائیکلسٹ ایسوسی ایشن کے سیکریٹری جنرل نثارا‌حمدکاکہناہے:’’ ہم دنیا کو بتانا چاہتے ہیں کہ ہم ایک پرامن قوم ہے۔ ٹورڈی پاکستان ریس پشاورسے شروع ہوگئی ہے اوریہ کراچی تک پہنچی گی۔ اس کے سارے انتظامات ہم نے کیے ہیں اور اس دوران کوئی نا‌خوشگوار واقع سامنے نہیں آیا۔ حکومت دہشت گردی پرقابوپانے کیلئے اقدامات اٹھارہی ہے اگرچہ یہ ابھی جڑ سے ختم نہیں ہوئی ہے لیکن ہمیں یقین ہے کہ ایک دن یہ خطہ بھی پرامن ہوگا۔ ‘‘ ٹورڈی پاکستان ریس ہمارے صوبے میں اس ماہ کےآ‌خرتک شروع ہونے والے کھیلوں کا ‌حصہ ہے۔ اس میں نعمت اللہ اپنے اعزاز کادفاع کریں گے۔ اس کے پہلے مر‌حلے میں لاہور اوردوسرے مرحلے میں رحیم یا‌رخان میں آرام کا دن ہوگا۔ صوبہ سرحد میں تشدد آمیز واقعات کے بیچ اس سائیکل ریس کو کافی بہتر خیال کیا جا رہاہے ان حالات کو سدھارنے کیلئے جہاں حکومت کوشش کررہی ہے وہاں قبائلی عمائدین بھی متحرک ہیں۔ پیر کو جنوبی وزیرستان میں قیام امن کیلئے قبائلی عمائدین اورعلماکرام کاگرینڈ جرگہ منعقدہوا جس میں شرکا نے امن کے قیام کیلئے حکومتی کوششوں کابھرپورساتھ دینے پراتفاق کیا۔,پاکستان کے شورش زدہ صوبہ سرحد کے دارالحکومت میں پیر کو سائیکل ریس ٹورڈی پاکستان کا آغاز ہوا۔ جہاں پشاورکےعوام نے اس موقع پر کھلاڑیوں کو داد تحسین پیش کیا تو دوسری طرف وادی سوات میں پانچ اہم کمانڈروں کو ہلاک کردیا گیا۔
پاکستانی دارالحکومت اسلام آباد سے موصولہ نیوز ایجنسی ایسوسی ایٹڈ پریس کی رپورٹوں کے مطابق حفیظ کو بین الاقوامی کرکٹ میں ایک بار پھر بولنگ کی اجازت دینے کا فیصلہ آئی سی سی نے بدھ تیس نومبر کے روز کیا۔ محمد حفیظ کے بولنگ ایکشن کا تکنیکی جائزہ آخری مرتبہ قریب دو ہفتے قبل 17 نومبر کو آسٹریلیا کے شہر برسبین میں لیا گیا تھا اور تب یہ بات پتہ چلی تھی کہ ان کی طرف سے کرائی گئی تمام آف اسپن ڈلیوریز کے دوران ان کے ایکشن میں کہنی کا زاویہ آئی سی سی کی طرف سے طے کردہ 15 ڈگری تک تبدیلی کی برداشت کی حد کے اندر تھا۔ آل راؤنڈر محمد حفیظ پر ان کے بولنگ ایکشن کی وجہ سے پہلی مرتبہ پابندی نومبر 2014ء میں لگائی گئی تھی، جس کے بعد اپریل 2015ء میں ان کے ایکشن کا جائزہ لینے کے بعد انہیں بین الاقوامی کرکٹ میں بولنگ کرانے کی دوبارہ اجازت دے دی گئی تھی۔ پھر گزشتہ برس جون میں حفیظ کے بولنگ ایکشن کو ایک بار پھر آئی سی سی کو رپورٹ کر دیا گیا تھا۔ایسا گالے میں سری لنکا کے خلاف پاکستانی ٹیم کے ایک ٹیسٹ کے دوران ہوا تھا۔ اس کے بعد جولائی 2015ء میں بین الاقوامی کرکٹ میچوں میں حفیظ کے بولنگ کرانے پر نئے سرے سے 12 ماہ کے لیے پابندی لگا دی گئی تھی۔ اب آئی سی سی نے اپنے ایک بیان میں کہا ہے کہ محمد حفیظ کو دوبارہ بولنگ کی اجازت تو دے دی گئی ہے تاہم کسی بھی انٹرنیشنل میچ میں امپائر اگر یہ سمجھیں کہ ان کا بولنگ ایکشن مشکوک ہے، تو وہ حفیظ کا ایکشن نئے سرے سے آئی سی سی کو رپورٹ کر سکیں گے۔,بین الاقوامی کرکٹ کونسل آئی سی سی نے پاکستانی آل راؤنڈر آف اسپنر محمد حفیظ کے ایکشن کو کلیئر کرتے ہوئے انہیں انٹرنیشنل کرکٹ میں بولنگ کی اجازت دے دی ہے۔ حفیظ پر دوسری مرتبہ پابندی گزشتہ برس جولائی میں لگائی گئی تھی۔
Betsy sparrow کا ماننا ہے کہ انٹر نیٹ کے ذریعے کسی بھی وقت کسی بھی چیز کے بارے میں بغیر تردد اور بہت زیادہ وقت ضائع کیے معلومات حاصل ہو جاتی ہیں۔ اس کا نتیجہ یہ ہوتا ہے کہ انسانوں کا انحصار انٹر نیٹ پر بہت زیادہ بڑھ جاتا ہے۔ بیٹسی اسپیرو اور ان کے ساتھیوں نے انسانوں کے انٹرنیٹ اور اسمارٹ فونز پر انحصار کے بارے میں چار تجربے کیے اور پتہ لگانے کی کوشش کی کہ سرچ انجن اور اسمارٹ فون ہماری اپنی یادداشت کو بروئے کار لانے کی صلاحیت کو کس حد متاثر کرتا ہے۔ بیٹسی اسپیرو کا کہنا ہے کہ انہیں اس امر پر بے حد تعجب ہوا کہ کتنے زیادہ لوگوں کی ترجیحات یہ ہیں کہ انہیں یہ پتہ ہو کہ وہ معلومات کہاں سے حاصل کر سکتے ہیں، نہ کہ اصل معلومات حاصل کی جائیں اورانہیں محفوظ رکھا جائے۔ امریکی محقق کا ماننا ہے کہ گوگل ایفیکٹ ہمارے اذہان میں زیادہ سے زیادہ جگہ بنانے کا باعث بن سکتا ہے تاکہ ان معلومات کی پروسیسنگ ہو سکے۔ یہ عمل یاد رکھنے کےعمل کی ضد ہے۔ وہ کہتی ہیں، ’یادداشت دراصل یاد رکھنے کے عمل سے کہیں زیادہ کام انجام دے سکتی ہے‘۔,سرچ انجن گوگل ہو، فیس بک یا پھر انٹر نیٹ پر کوئی ایسا ڈیٹا بیس جس میں ہر طرح کی اطلاعات اور فلمیں وغیرہ دستیاب ہوتی ہیں، یہ سب انسانی یادداشت کمزور کر دینے کا سبب بن سکتی ہیں۔
معروف سیاستدان اور سابق رکن قومی اسمبلی بشریٰ گوہر نے اس بل کی منظوری پر اس کی محرک سینیٹر شیری رحمان کو مبارکباد دیتے ہوئے ڈی ڈبلیو کے ساتھ گفتگو میں کہا، ’’کچھ مولوی حضرات جو خواتین کے حقوق اور ان کے تحفظ کے خلاف ہیں اور جو شریعت کی تشریح اپنے مفادات کے مطابق کرتے ہیں، وہ اس بل کی مخالفت کر رہے ہیں۔ لیکن سوال یہ پیدا ہوتا ہے کہ جب ووٹ، شناختی کارڈ اور ڈرائیونگ لائسنس کے لیے اٹھارہ برس کی عمر کی حد ہے، تو شادی کیوں تیرہ یا چودہ برس کی عمرمیں ہونا چاہیے۔ کم عمری کی شادی پاکستان کے آئین اور بین الاقوامی قوانین سے متصادم ہے جب کہ یہ بل ان قوانین کے مطابق ہے۔ اس لیے ہم اس بل کا خیر مقدم کرتے ہیں۔ خواتین کے حقوق کے لیے کام کرنے والے ارکان کا خیال ہے کہ کم عمری کی شادیاں نہ صرف بین الاقوامی قوانین کےخلاف ہیں بلکہ ان کی وجہ سے کئی معاشرتی مسائل بھی جنم لے رہے ہیں۔‘‘ نیشنل کمیشن فار ہیومن رائٹس کی رکن انیس ہارون کے خیال میں اس بل سے خواتین کے مسائل حل کرنے میں مدد ملے گی۔ انہوں نے کہا، ’’دنیا بھر میں طبی ماہرین کا خیال ہے کہ خواتین کی ذہنی اور جسمانی صلاحتیں اٹھارہ برس کی عمر تک زیادہ مستحکم ہو جاتی ہیں، جن کی وجہ سے وہ ذہنی اور جسمانی دباؤ کا مقابلہ آسانی سے کر سکتی ہیں۔ دوسری طرف کم عمری کی شادیوں سے نہ صرف خواتین کی صحت متاثر ہوتی ہے بلکہ یہ بچوں اور ماؤں میں شرح اموات میں اضافے کا سبب بھی بنتی ہیں۔ ایسی شادیاں آبادی کے بہت زیادہ بڑھتے جانے اور خواتین کے خلاف تشدد کی بھی وجہ بنتی ہیں۔ لہٰذا اس بل کی منظوری خوش آئند ہے۔‘‘,پاکستانی خواتین سیاستدانوں اور سول سوسائٹی کے ارکان نے سینیٹ میں منظور کردہ خواتین کے حقوق سے متعلق بل کا خیرمقدم کرتے ہوئے امید ظاہر کی ہے کہ قومی اسمبلی بھی یہ بل منظور کر لے گی لیکن ملکی مذہبی جماعتیں اس کے خلاف ہیں۔
 پاکستانی صوبے خیبر پختونخوا کے دارالحکومت پشاور میں ایک ہفتے کے اندر اندر ہونے والا یہ تیسرا دھماکا ہے، جس کے نتیجے میں زیادہ تر وہ لوگ ہلاک ہوئے ہیں، جو آج خریداری کے لیے نکلے ہوئے تھے۔ کہا جا رہا ہے کہ آج کے دھماکے میں بڑی مقدار میں بارودی مواد استعمال کیا گیا۔  یہ دھماکا ایک ایسے علاقے میں ہوا ہے، جہاں بڑی تعداد میں دکانیں بھی ہیں اور رہائشی مکانات بھی۔ ابتدائی اطلاعات کے مطابق یہ ایک کار بم دھماکا تھا۔ اس دھماکے فوراً بعد وہاں کھڑی گاڑیوں کو آگ لگ گئی اور دھوئیں کے گہرے بادلوں نے فضا کو اپنی لپیٹ میں لے لیا۔  خبر رساں ادارے ایسوسی ایٹڈ پریس کے ساتھ باتیں کرتے ہوئے پولیس افسر زاہد خان نے بتایا کہ بم پارک کی گئی ایک کار میں نصب تھا، جسے ریموٹ کنٹرول کے ذریعے اڑایا گیا۔ زاہد خان کے مطابق آج کا دھماکا اُس آل سینٹس چرچ سے صرف تین سو میٹر کے فاصلے پر ہوا ہے، جہاں گزشتہ اتوار کو دہرے خود کُش دھماکوں میں پچاسی افراد ہلاک ہو گئے تھے۔  ابھی تک کسی بھی گروپ نے اس حملے کی ذمے داری قبول نہیں کی ہے۔ یہ حملہ ایک ایسے وقت ہوا ہے، جب نیویارک میں پاکستان اور بھارت کے وزرائے اعظم نواز شریف اور منموہن سنگھ کے درمیان آج ایک اہم اور تاریخی ملاقات عمل میں آنے والی ہے۔  ابھی ایک روز قبل جمعے کو اُس بس کو نشانہ بنایا گیا تھا، جو سرکاری ملازمین کو پشاور لا رہی تھی۔ بس کے پچھلے حصے میں نصب کیے گئے بم کے پھٹنے سے 18 افراد ہلاک ہو گئے تھے۔,پاکستانی شہر پشاور آج اتوار کو ایک مرتبہ پھر ہولناک دہشت گردی کا نشانہ بنا ہے۔ شہر کے مشہور قصہ خوانی بازار میں ایک پولیس اسٹیشن کے باہر ہونے والے ایک بم دھماکے میں 37 افراد ہلاک اور 70 زخمی ہو گئے۔
ماہرین نے اس خدشے کا اظہار بھی کیا ہے کہ اگر حکومتی پالیساں اسی طرح برقرار رہیں تو دونوں ممالک کے مابین تجارت بالکل ختم ہو جائے گی۔ جب اس سلسلے میں ڈوئچے ویلے نے سرحد چیمبر آف کامرس کے صدر زاہد اللہ شنواری سے بات کی تو ان کا کہنا تھا، ’’دونوں ممالک کے حکمران نہیں چاہتے کہ باہمی تجارت کو فروغ ملے۔ پاکستان نے پاک افغان سرحد طورخم سے گزرنے والی گاڑیوں پر طرح طرح کے ٹیکس لگائے ہیں۔ جواب میں افغان حکومت نے بھی ٹیکسوں میں اضافہ کیا ہے۔ دونوں ممالک کے مابین تجارت میں بہتری لانے کے حوالے سے بات چیت میں ڈیڈ لاک ہے جس کی وجہ سے پاکستان کو سالانہ اربوں ڈالر کا نقصان پہنچ رہا ہے۔‘‘ ان کا مزید کہنا تھا کہ دونوں ممالک کے مابین یہ تجارت اب چارسو ملین ڈالر تک محدود ہوگئی ہے۔,پاکستان اور اف‍غانستان کے کشیدہ تعلقات نے دونوں ممالک کے مابین تجارت کو بری طرح متاثر کیا ہے۔ اس تجارت کا حجم ڈھائی ارب ڈالر سے کم ہوکر سات سو ملین ڈالر تک گرگیا ہے۔
اس قانون کے تحت جب کسی جماعت یا تنظیم پر پابندی عائد کی جاتی ہے تو اسے فرسٹ شیڈیول کی فہرست میں شامل کیا جاتا ہے اور فہرست میں شامل تنظیم کے تمام سیاسی دفاتر سیل کر دیے جاتے ہیں اور ان میں موجود تمام آفس ریکارڈ اور مواد بھی تحویل میں لے لیا جاتا ہے۔   اگرچہ حکومت کی جانب سے تنظیم پر پابندی عائد کرنے کی تیاریاں مکمل کی جا چکی ہیں لیکن تحریک لبیک پاکستان تیس دن کے اندر اندر اس فیصلے کے خلاف وزارت داخلہ میں اپیل دائر کر سکتی ہے۔  حکومت کی جانب سے ماضی میں بھی متعدد سیاسی و مذہبی جماعتوں اور تنظیموں پر پابندی عائد کی جا چکی ہے۔ پاکستان کے انسداد دہشتگری کے ادارے نیکٹا کے سابق سربراہ احسن غنی اور اسلام آباد کی نیشنل ڈیفینس یونیورسٹی میں انسداد دہشتگری کے پروفیسر اور شعبہ بین الاقوامی تعلقات کے سربراہ ڈاکٹر خرم اقبال کے خیال میں تحریک لبیک پاکستان کے خلاف یہ پابندی شاید زیادہ موثر ثابت نہ ہو سکے۔  ڈاکٹر خرم اقبال کا کہنا ہے کہ حکومت کو تنظیم کی سرگرمیوں کو مکمل طور پر روکنے میں متعدد چیلینجز کا سامنا ہوگا۔ سب سے پہلی دشواری تو یہ ہے کہ ماضی کی طرح بہت زیادہ امکانات ہیں کہ یہ تنظیم کسی دوسرے نام سے اپنی سرگرمیاں شروع کر دے لیکن اچھی بات یہ ہے کہ گذشتہ چند سالوں میں قوانین میں ایسی تبدیلیاں لائی گئی ہیں جو تنظیموں کے نام بدل کر کام کرنے سے روکنے میں موثر ثابت ہوسکتی ہیں۔  انسداد دہشتگری کے ادارے نیکٹا کے سابق سربراہ احسان غنی کا کہنا ہے کہ ان کے تجربہ کے مطابق تنظیموں کو کلعدم قرار دینا اور ان پر پابندی عائد کرنا ان کی سرگرمیوں کو روکنے میں زیادہ موثر ثابت نہیں ہوا کیونکہ یہ تنظیمیں پابندی عائد ہونے کے بعد کسی نئے نام سے اپنی سرگرمیاں شروع کر دیتی ہیں۔  احسان غنی کے مطابق تنظیم پر پابندی عائد کرنے سے کئی زیادہ موثر اقدام شخصیات پر پابندی عائد کرنا ہے کیونکہ پاکستان میں اس وقت کوئی ایسا قانون موجود نہیں جو تنظیم کے افراد کو الیکشن لڑنے سے روکے لہذا اس پابندی کے بعد تحریک لبیک بطور سیاسی جماعت تو شاید الیکشن میں حصہ نہ لے سکے لیکن اس تنظیم کے افراد آزاد حیثیت میں الیکشن لڑ سکتے ہیں۔  احسان غنی کا کہنا ہے کہ اس پابندی پر عملدرآمد کا دارومدار اس بات پر منحصر کہ حکومت ان کی سرگرمیاں روکنے میں کتنی سنجیدہ ہے کیونکہ حکومت سمیت دیگر سیاسی جماعتوں میں تحریک لبیک پاکستان کو سپورٹ کرنے والے افراد آج بھی موجود ہیں۔  اگر حکومت ان کی سرگرمیاں کو روکنے میں واقعی سنجیدہ ہے تو اسے چاہیے کہ تشدد پر اکسانے اور تشدد میں ملوث افراد کی نشاندہی کرے اور ان کے خلاف مقدمے درج کر کے انھیں سخت سزائیں دلوائی جائیں۔ ورنہ ماضی کی طرح یہ پابندی بھی تنظیم کی سرگرمیوں کو روکنے میں کوئی خاطر خواہ بدلاؤ نہیں لائے گی۔ ,حکومت کی جانب سے ماضی میں بھی متعدد سیاسی و مذہبی جماعتوں اور تنظیموں پر پابندی عائد کی جا چکی ہے تاہم ماہرین کے مطابق تنظیم پر پابندی عائد کرنے سے کئی زیادہ موثر اقدام شخصیات پر پابندی عائد کرنا ہے۔ ماضی میں بھی دیکھا گیا ہے کہ پابندی کے باوجود ایسی تنظیمیں کسی اور نام سے اپنی سرگرمیاں جاری رکھتی ہیں۔
سابق وفاقی وزیر اور حکمراں جماعت پاکستان تحریک انصاف ڈاکٹر فردوس عاشق نے الیکشن کمیشن کی ڈسکہ ضمنی الیکشن سے متعلق رپورٹ پر اپنے ردعمل میں کہا ہے کہ رپورٹ میں اسسٹنٹ کمشنر آفس میں جس میٹنگ کا تذکرہ کیا گیا وہ حقائق کے برعکس ہے۔  ان کا کہنا ہے کہ کہ چند نام نہاد ذاتی بغض میں مبتلا افراد الیکشن کمیشن کی رپورٹ پڑھے بغیر سنی سنائی فرضی کہانیوں کو میڈیا میں بیان کرکے میری ذاتی اور سیاسی شہرت کو نقصان پہنچانے کی دانستہ کوشش کر رہے ہیں۔  ٹویٹر پر اپنے پیغام میں انھوں نے کہا کہ الیکشن کمیشن کی 133 صفحات پر مشتمل رپورٹ کو  ہائی لائٹ کرنے اور اس میں رنگ بھرنے کیلئے ایک سطر میں میرا نام لکھا گیا ہے۔  خیال رہے کہ الیکشن کمیشن آف پاکستان نے ڈسکہ سے قومی اسمبلی کے حلقے این اے 75 میں ہونے والے ضمنی انتخاب کے بارے میں اپنی تفتیشی رپورٹ میں کہا ہے کہ ڈسکہ کے ضمنی انتخاب میں ’دھاندلی کی گئی جس کی منصوبہ بندی میں وفاقی وزیر فردوس عاشق اعوان بھی ملوث تھیں۔‘ فردوس عاشق اعوان نے کہا ہے کہ وکلا سے مشاورت کے بعد حقائق مسخ کرکے غلط اور بوگس رپورٹنگ کے مرتکب عناصر کیخلاف قانونی چارہ جوئی کی جائے گی۔ ‎‎مریم اورنگزیب نے ڈسکہ الیکشن کی تحقیقاتی رپورٹ پر ردعمل دیتے ہوئے کہا کہ ’واضح ہو گیا کہ عمران صاحب کی ایما پر وزیراعلی پنجاب، وفاقی وزرا اور دیگر حکومتی رہنماؤں نے منظم انداز سے دھاندلی کے جرم کا ارتکاب کیا۔‘ اس سے قبل الیکشن کے دوران فائرنگ کے معاملے پر مسلم لیگ (نواز) کے احسن اقبال نے میڈیا سے بات کرتے ہوئے الزام عائد کیا تھا کہ ڈسکہ کے مسلم لیگ نواز کے مضبوط علاقوں میں سارا دن فائرنگ کر کے خوف و ہراس کی فضا بنائی گئی جس کا مقصد مسلم لیگ نواز کے ووٹروں کا ٹرن آؤٹ کم کرنے کی کوشش تھی۔  رپورٹ میں کہا گیا ہے کہ اسی اجلاس میں پاکستان تحریکِ انصاف کی اُس وقت کی وفاقی وزیر برائے اطلاعات ڈاکٹر فردوس عاشق اعوان بھی موجود تھیں۔  تحقیقاتی رپورٹ میں پولیس کے حوالے سے بتایا گیا ہے کہ متعلقہ ایس ایچ اوز نے الیکشن عمل کو سست کرنے اور جوڑ توڑ میں بھرپور کردار ادا کیا اور کئی مقامات پر پولیس افسران اپنی وضع کردہ حدود سے تجاوز کرتے رہے۔   رپورٹ میں کہا گیا ہے کہ ’غیر مجاز افراد کی الیکشن افسران سے غیر قانونی ملاقاتوں سے آر او اور ڈی آر او لاعلم رہے، جبکہ ڈی آر او لا علم رہے کہ پولیس، نائب قاصد اور ڈرائیورز نے غیر حساس الیکشن مواد پریزائیڈنگ افسران کے بغیر آر او کے دفتر میں چھوڑ دیے۔  واضح رہے کہ مذکورہ واقعے کے بعد الیکشن کمیشن آف پاکستان نے ’الیکشن ایکٹ کی خلاف ورزی‘ پر ڈسکہ میں ہونے والے اس ضمنی انتخاب کو کالعدم قرار دے دیا تھا۔ ,سابق وفاقی وزیر ڈاکٹر فردوس عاشق اعوان نے ڈسکہ ضمنی الیکشن کے حوالے سے الیکشن کمشن کی رپورٹ پر اپنے رد عمل میں کہا ہے کہ چند نام نہاد ذاتی بغض میں مبتلا افراد الیکشن کمیشن کی رپورٹ پڑھے بغیر سنی سنائی فرضی کہانیوں کو میڈیا میں بیان کرکے میری ذاتی اور سیاسی شہرت کو نقصان پہنچانے کی دانستہ کوشش کر رہے ہیں۔
"خیال رہے کہ 2018 میں جرمنی میں ایک مقامی عدالت نے مسجد کے قریب رہنے والے ایک مقامی مسیحی جوڑے کی شکایت پر جمعے کی نماز کے لیے مسجد میں اذان دینے پر پابندی لگا دی تھی۔  یہ جوڑا مسجد سے تقریباً ایک کلومیٹر کے فاصلے پر رہتا تھا۔  اس نے اپنی شکایت میں کہا تھا کہ مسجد کے موذن کے ذریعہ جمعے کے روز لاؤڈ اسپیکر پر دی جانے والی اذان ان کے مسیحی عقائد اور مذہبی آزادی کے منافی ہے۔ مونسٹر کی عدالت نے پایا کہ مذہبی آزادی کے قانون کے ایک حصے کی 'منفی مذہبی آزادی‘  کے طور پر تشریح کی گئی تھی جبکہ یہ قوانین کسی دوسرے مذاہب کے ماننے والوں کے اعتقاد میں مداخلت کا حق نہیں دیتے بلکہ یہ ان کی مرضی کے برخلاف مذہبی امور میں شرکت کرنے کے لیے مجبور کرنے سے تحفظ فراہم کرتے ہیں۔ اذان کے خلاف درخواست دینے والے مسیحی جوڑے کے وکیل نے اپنی دلیل میں کہا کہ ان کی شکایت اذان سے پیدا ہونے والے شور پر نہیں بلکہ اذان میں استعمال ہونے والے الفاظ پر تھی۔  درخواست گزار کے وکیل نے اپنے موقف میں کہا، ”اذان کا تقابل کلیسا میں بجنے والی گھنٹی سے نہیں کیا جا سکتا۔ موذن کی اذان میں الفاظ کے ذریعے عقائد کا اظہار کیا جاتا ہے جس کے ذریعے اذان سننے والے کو نماز میں شرکت کے لیے مجبور کیا جاتا ہے۔""",اذان دینے پر یہ پابندی ایک مسیحی جوڑے کی شکایت پر عائد کی گئی تھی کہ اذان سے ان کی مذہبی آزادی میں مداخلت ہوتی ہے تاہم عدالت نے اپنے فیصلے میں کہا کہ اذان کی آواز سننے والوں کے کسی حقوق کی خلاف ورزی نہیں ہوتی۔
 اسرائیل نے بھارتی وزیر داخلہ راج ناتھ سنگھ کے اس دورے اہمیت کا اندازہ اس بات سے لگایا جاسکتا ہے کہ موسم کی خرابی کے سبب مقررہ پروگرام کے مطابق کل تل ابیب نہیں پہنچنے کے باوجود اسرائیلی وزیراعظم نے اپنے دیگر پروگراموں میں تبدیلی کرتے ہوئے آج بھارتی وزیر داخلہ کا شاندار استقبال کیا۔ راج ناتھ سنگھ نے اپنے ٹوئٹ میں کہا کہ’’بھارت اور اسرائیل کے درمیان انتہائی خوشگوار اور قریبی تعلقات ہیں اور ہم اسے مزید مستحکم کرنا چاہتے ہیں۔‘‘ بھارتی ذرائع کے مطابق دونوں رہنماوں کے درمیان سکیورٹی کے شعبے میں اضافے اور دہشت گردی کے خلاف جنگ میں تعاون جیسے امور پر تفصیلی بات چیت ہوئی۔  جون 2000ء بھارتیہ جنتا پارٹی کے سینیئر رہنما لال کرشن اڈوانی کے دورہ کے بعد یہ پہلا موقع ہے جب اسی جماعت سے تعلق رکھنے والے راج ناتھ سنگھ اسرائیل کا دورہ کر رہے ہیں۔ اس سے قبل اقوام متحدہ کی جنرل اسمبلی کے اجلاس کے دوران وزیراعظم نریندر مودی نے اپنے اسرائیلی ہم منصب بینجمن نیتن یاہو سے ملاقات کی تھی۔ جبکہ اسرائیل کے قومی سلامتی مشیر نے گزشتہ ستمبر میں بھارت کا تین روزہ دورہ کیا تھا۔ ,بھارت اور اسرائیل کے مابین باہمی اور بالخصوص دفاعی تعلقات کو مزید مستحکم کرنےکے لیے وزیر داخلہ راج ناتھ سنگھ نے آج تل ابیب میں اسرائیلی وزیر اعظم بینجمن نیتن یاہو اور دیگر اسرائیلی رہنماؤں سے ملاقات کی ہے۔
 سشانت سرین کا مزید کہنا تھا، ’’افغانستان کے سلسلے میں روس کے خصوصی سفیر ضمیرکابلوف صلاح و مشورے کے لئے ستمبر میں نئی دہلی آئے تھے۔ یہ پیش رفت بتاتی ہے کہ اب جب بھی افغانستان کے مستقبل کے سلسلے میں کوئی بات ہو گی تو بھارت کو نظر انداز نہیں کیا جا سکتا۔ افغانستان، امریکا اور روس کے نئی دہلی کے یہ دورے پاکستان کے لئے یہ پیغام بھی ہے کہ جب بھی افغانستان کے مستقبل کی بات ہوگی تو بھارت بھی اس میں شامل رہے گا۔‘‘ قبل ازیں نئی دہلی پہنچنے کے بعد افغان صدر نے اپنے بھارتی ہم منصب رام ناتھ کووند سے راشٹرپتی بھون میں ملاقات کی۔ راشٹرپتی بھون سے جاری ایک بیان میں کہا گیا ہے، ’’بھارت امن قائم کرنے کی افغانستان کے عوام کی امنگوں کا پوری طرح ساتھ دیتا ہے۔ بھارت کا خیال ہے کہ افغانستان میں قیام امن کے لئے جو بھی اقدامات کیے جارہے ہیں وہ خود افغانستان کی قیادت میں کئے جائیں اور ان پر افغانستان کا کنٹرول ہو۔‘‘ افغان صدر نے بھارتی وزیر خارجہ سشما سوراج سے بھی ملاقات کی۔ دریں اثنااشرف غنی کی آج شام دہلی سے روانگی کے چند گھنٹے بعد ہی امریکی وزیر خارجہ ریکس ٹلرسن بھارتی دارالحکومت پہنچ رہے ہیں۔ پچھلے ماہ امریکی وزیر دفاع جیمز میٹس بھی نئی دہلی آئے تھے اور افغانستان کے استحکام میں مدد کے لئے بھارت سے زیادہ بڑا کردار ادا کرنے کی خواہش ظاہر کی تھی۔,بھارتی وزیر اعظم نریندر مودی نے افغان صدر اشرف غنی کے ساتھ دہشت گردی کے خاتمے سمیت مختلف شعبوں میں باہمی تعاون کو فروغ دینے کے حوالے سے تفصیلی مذاکرات کیے ہیں۔ دوسری جانب امریکی وزیر خارجہ بھی بھارت پہنچنے والے ہیں۔
گزشتہ برس ملکہ الزبتھ نے ملکہ وکٹوریہ کی مدت تاج کو عبور کیا تھا۔ الزبتھ سے قبل ملکہ وکٹوریہ طویل ترین عرصے تک شاہی تاج کی حامل شخصیت تھیں۔ جمعرات کے روز ملکہ اپنے چاہنے والوں سے وِنڈسر محل میں ملاقاتیں کر رہی ہیں۔ جمعرات کی شام وہ شمع روشن کریں گی۔ ملکہ کی سال گرہ کے موقع پر دنیا بھر کے مختلف ممالک میں یہ شمعیں روشن کی جا رہی ہیں۔ بعد ازاں وہ شاہی عشائیے کی میزبانی کریں گی۔ شاہی خان دان برطانیہ میں نہایت مقبول ہے تاہم تجزیہ کار یہ سوال اٹھاتے بھی نظر آتے ہیں کہ اس وقت ملکہ الزبتھ نہایت اچھی صحت کی حامل ہیں اور عموماﹰ گھڑ سواری بھی کرتی ہیں اورچہل قدمی بھی کرتی نظر آتی ہیں، مگر جب وہ اپنی عمر مکمل کر لیں گی، تو اس کے بعد برطانیہ میں شاہی خان دان کا مستقبل کیا ہو گا۔ 1۔ ملکہ برطانیہ کو پاسپورٹ کی ضرورت نہیں ہوتی، کیوں کہ برطانوی پاسپورٹ خود ان کے نام سے جاری ہوتا ہے۔  2۔ ملکہ برطانیہ کو برطانوی پانیوں میں موجود تمام وہیل، ڈولفن اور سٹرگیون مچھلیوں کی ملکیت حاصل ہے۔ غیرنشان زدہ بطخیں اور ہنس بھی ملکہ برطانیہ کی ملکیت میں آتے ہیں۔ 3۔ تاج برطانیہ حاصل کرنے کے بعد سے اب تک ملکہ الزبتھ 129 ممالک کا سفر کر چکی ہیں۔ 7۔ ملکہ برطانیہ وہ واحد سربراہ مملکت ہیں، جنہوں نے دوسری عالمی جنگ میں سرکاری طور پر شرکت کی۔ اس جنگ کے دوران وہ برطانوی فوج کی خواتین کی شاخ میں خدمات انجام دیتی رہیں۔,برطانیہ میں ملکہ الزبتھ کی 90ویں سال گرہ کا جشن منایا جا رہا ہے۔ ملکہ الزبتھ برطانوی شاہی تاریخ کی وہ پہلی شخصیت ہیں، جن کے سر پر شاہی تاج اتنے طویل عرصے سے موجود ہے۔
 سو سال قبل کے قطر میں غلامی کی صورتِ حال کی جھلکیاں دوحہ کے ’غلامی عجائب گھر‘ میں محفوظ ہیں۔ تب قطر کا ہر پانچواں شہری ایک غلام تھا لیکن آج بھی کفالہ نظام کے تحت کام کرنے والے مزدوروں کی حالت دیکھیں تو یہی لگتا ہے کہ یہ لوگ گویا ایک طرح کے غلام ہیں اور اُن سے بیگار لی جا رہی ہے۔  کیا وجہ ہے کہ اس عجائب گھر میں ایسی کوئی تصویریں نہیں ہیں، جو یہ دکھائیں کہ قطر میں 2022ء کی فٹ بال کی عالمی چیمپئن شپ کی تیاریوں میں مصروف آج کل کے مزدور کن حالات میں زندگیاں گزار رہے ہیں، میوزیم کے ڈائریکٹر فہد الترکی بتاتے ہیں: ’’ہم کوشش کرتے ہیں کہ کسی شخص کو مُوردِ الزام نہ ٹھہرائیں یا کوئی ایسی کہانی نکال کر سامنے نہ لائیں، جو متنازعہ ہو۔ ہم اس موضوع پر لوگوں کا شعور اُجاگر کرنا چاہتے ہیں، جو دورِ حاضر کا ایک موضوع ہے اور ہم سب کی دلچسپی کا ہے۔‘‘  ایمنسٹی نے قطر میں غیر ملکی مزدوروں کی رہائش اور اجرتوں کے حوالے سے اطمینان ظاہر کیا ہے۔ دسمبر سے قطر میں نافذ العمل ہونے والے ایک نئے قانون کے تحت کفالہ سسٹم میں کی گئی اصلاحات مزدوروں کے حق میں جاتی ہیں۔ اب دیگر خلیجی ممالک میں بھی، جہاں مقامی آبادی اقلیت میں ہونے کی وجہ سے کفالہ نظام کو حالات کی باگ ڈور اپنے ہاتھ میں رکھنے کا ایک اہم ذریعہ سمجھتی ہے، اصلاحات متعارف کروانے کی کوششیں نظر آ رہی ہیں۔,خلیجی عرب ملک قطر میں ایک سو سال قبل تک غلام رکھنے کا رواج عام تھا۔ اُس دور کی ایک جھلک اب دارالحکومت دوحہ کے ایک عجائب گھر میں ہی دیکھی جا سکتی ہے لیکن کیا آج وہاں غلامی ختم ہو چکی ہے یا ایک نئی شکل میں بدستور رائج ہے؟
خبر رساں ادرے روئٹرز کے مطابق روسی وزارت دفاع نے آج جمعرات چار مئی کو بتایا ہے کہ کیمیائی ہتھیاروں کے روک تھام کے ادارے (او پی سی ڈبلیو) کے معائنہ کاروں نے شامی شہر دوما میں مبینہ کیمیائی حملے کے مقام پر اپنی چھان بین کا عمل مکمل کر لیا ہے۔ دمشق کے نواحی علاقے مشرقی غوطہ میں واقع اس شہر میں مبینہ کیمیائی حملوں کی تحقیقات کی خاطر یہ معائنہ کار وہاں گئے تھے، اس چھان کا مقصد یہ معلوم کرنا تھا کہ سات اپریل کو ہوئے اس حملے میں آیا کسی ممنوعہ کیمیکل مواد کا استعمال کیا گیا تھا یا نہیں۔ شامی اپوزیشن گروپوں کی طرف سے بتایا گیا تھا کہ اس مبینہ کیمیائی حملے میں درجنوں افراد ہلاک ہوئے تھے۔ روئٹرز کے مطابق او پی سی ڈبلیو کے معائنہ کاروں کی اس تفتیش کا ایک مقصد اس بات کا تعین کرنا بھی تھا کہ یہ ہلاکتیں کسی ممنوعہ کیمیائی مادے کے استعمال کے سبب ہوئی یا نہیں۔ روسی نیوز ایجنسی RIA کے مطابق روسی وزارت دفاع کے ترجمان ایگور کوناشینکوف نے کہا ہے کہ معائنہ کاروں نے دوما میں مذکورہ مقامات کا دورہ اور چھان بین کا عمل مکمل کر لیا ہے۔ بتایا گیا ہے کہ معائنہ کاروں نے نمونے حاصل کر لیے ہیں اور جلد ہی رپورٹ مرتب کر لی جائے گی۔ اس مبینہ کیمیائی حملے کا الزام شامی صدر پر عائد کیا جاتا ہے تاہم وہ اسے مسترد کرتے ہیں۔,روسی حکام نے کہا ہے کہ کیمیائی ہتھیاروں کے روک تھام کے بین الاقوامی ادارے نے شامی شہر دوما میں چھان بین کا عمل مکمل کر لیا ہے۔ دوما میں مبینہ کیمیائی حملے کی ذمہ داری شامی صدر بشار الاسد کی فورسز پر عائد کی جاتی ہے۔
ماہرین کا خیال ہے کہ انڈیا کورونا وائرس کا اگلا بڑا شکار ہو سکتا ہے۔ انڈیا میں اب تک کورونا وائرس کے 376 کیسز سامنے آ چکے ہیں اور سات اموات ہو چکی ہیں۔  ان کا خیال ہے کہ انڈیا میں کورونا وائرس کے معاملے بہت تیزی سے بڑھیں گے۔ انھوں نے بتایا کہ ایسے کوئی اشارے نہیں ملے جن کی بنیاد پر یہ کہا جا سکے کہ انڈیا میں اس کا اثر باقی دنیا سے کم ہو گا۔ ڈبلیو ایچ او کے نمائندے ہینک بیکیڈم نے کہا ’اس معاملے میں انڈین حکومت اور وزیراعظم کے دفتر کا رد عمل شاندار رہا ہے۔ میں اس سے بہت متاثر ہوں۔ یہی وجہ ہے کہ انڈیا دیگر ممالک کے مقابلے میں ابھی بہتر حالت میں ہے۔’ ماہرین کا خیال ہے کہ انڈیا کورونا وائرس کا اگلا بڑا شکار ہو سکتا ہے ڈاکٹر رامانن نے بتایا کہ اگر انڈیا میں زیادہ لوگوں کے ٹیسٹ کیے جاتے تو ممکنہ طور پر اور زیادہ کیسز سامنے آتے لیکن انڈیا میں کورونا وائرس کے لیے بہت کم ٹیسٹ ہو رہے ہیں۔  انھوں نے کہا ’مجھے لگتا ہے کہ آنے والے دنوں میں جب ٹیسٹ بڑھیں گے تو مریضوں کی تعداد میں بھی اضافہ ہو گا۔ یہ تعداد اگلے دو تین دنوں میں ہزار سے بھی تجاوز کر سکتی ہے۔ ہمیں تیار رہنا چاہیے۔ انڈیا میں ایسے جراثیم کا پھیلنا بہت آسان ہے۔ اس کی وجہ یہاں کی گنجان آبادی ہے۔ ایسا ہی چین کے ساتھ بھی ہوا۔’ لیکن اگر کسی کو یہ معلوم ہی نہ ہو کہ وہ کورونا وائرس سے متاثرہ شخص کے رابطے میں آ رہا ہے اور اس کے ذریعہ کورونا وائرس دوسروں تک بھی پھیل گیا ہے تو صورتحال اور خراب ہو جائے گی۔  ان کا خیال ہے کہ انڈیا میں کم از کم بیس فیصد آبادی کورونا وائرس سے متاثر ہو گی لیکن انڈیا کی آبادی کے اعتبار سے یہ تعداد کم نہیں ہے۔ بیس فیصد آبادی کا مطلب ہے کہ تیس کروڑ افراد۔  ڈاکٹر رامانن نے کہا ’ہمارے پاس حالات پر قابو پانے کے لیے تین ہفتے کا وقت ہے۔ سب کچھ اسی دوران کرنا ہے۔ آپ تصور کیجیے کہ ہم اس مقام پر کھڑے یں جہاں سے سامنے سونامی کو آتے ہوئے دیکھ رہے ہیں۔ اگر ہم وقت رہتے خبردار نہیں ہوئے تو سونامی میں ختم ہو جائیں گے۔’ انپوں نے یہ بھی کہا ’لوگوں کو گھبرانے کی ضرورت نہیں۔ کسی طرح کی افراتفری نہ پیدا کریں لیکن وبا سے نمٹنے کے لیے تمام احتیات کریں۔ ہمیں یہ یاد رکھنا ہو گا کہ ایسی چیزیں ایک بار سامنے آتی ہیں اور ایک ہی بار میں سب کچھ تباہ کر کے چلی جاتی ہیں۔ حکومتوں کو بھی اس کی آہٹ کا اندازہ نہیں ہوتا۔ یہ وہ وقت ہے جب ہمیں اس وبا سے خود کو محفوظ رکھنے اور اس سے مقابلہ کرنے کے لیے تیار رہنا ہو گا۔’,ماہرین کا کہنا ہے کہ انڈیا کورونا وائرس کا اگلا بڑا شکار ہو سکتا ہے جہاں کم از کم تیس کروڑ افراد اس سے متاثر ہو سکتے ہیں۔
 ادھر تجزیہ کاروں کا کہنا ہے کہ امریکی ناراضی کے باوجود اس نوعیت کے منصوبے کی پاکستان کو اشد ضرورت تھی۔ دفاعی تجزیہ کار اکرام سہگل کا کہنا ہے کہ امریکا خود ایران کے ساتھ بیک ڈور ڈپلومیسی کر رہا ہے اور امید ہے کہ وہ آہستہ آہستہ اس منصوبے کو قبول کر لے گا۔ انہوں نے کہا، ’’توانائی کی کمی کی وجہ سے ہماری صنعتیں بند ہو رہی ہے، اس کی وجہ سے بیروزگاری بڑھ رہی ہے، افراط زر بڑھ رہا ہے۔ ہماری معیشت پر بہت برا اثر پڑ رہا ہے اور امریکا کو پتہ ہے کہ اگر یہ سب چیزیں چلتی رہیں تو بہت بڑا بحران پیدا ہو جائے گا۔ میں سمجھتا ہوں کہ یہ منصوبہ مکمل ہو گا۔‘‘  پاکستان کے سابق سیکرٹری خارجہ شمشاد احمد خان کا کہنا ہے کہ اس منصوبے کا ایک پہلو اندرون ملک سیاست سے بھی جڑا ہوا ہے۔ انہوں نے کہا، ’’اب چونکہ یہ (حکومت) جانے والے ہیں تو انہوں نے صرف سیاسی فائدہ حاصل کرنے کے لیے دو فیصلے کیے، ایک ایران کے ساتھ گیس پائپ لائن کا اور دوسرا گوادر کی بندرگاہ کا ۔۔۔ یہ دونوں فیصلے اگر ملک کے مفاد میں ہوتے تو پانچ سال پہلے کرتے کیونکہ پاکستان کو پانچ سال سے توانائی بحران کا سامنا ہے۔ لیکن انہوں نے عوام کی بے بسی اور لاچاری کا احساس نہیں کیا۔ اب چونکہ الیکشن سر پر آیا ہوا ہے انہوں نے سیاسی فائدہ اٹھانے کے لیے یہ کیا۔‘‘,امریکی تحفظات کے باوجود پاکستان اور ایران نے ’امن گیس پائپ لائن‘ منصوبے کا باضابطہ افتتاح کر دیا ہے۔ تاہم اب بھی بعض مبصرین شبہات کا شکار ہیں کہ کیا یہ پائپ لائن پایہ تکمیل تک پہنچ سکے گی؟
نئی لبنانی کابینہ کا پہلا اجلاس آج بائیس جنوری بروز بدھ بلایا گیا ہے اور اقوام متحدہ نے بھی نئی حکومت سے مکمل تعاون کا عندیہ دیا ہے۔ اس کابینہ کا سب سے پہلا کام ملک کو درپیش غیرمعمولی معاشی بحران کا کوئی حل نکالنا ہو گا۔  لبنان میں نئی کابینہ کی تشکیل کے حوالے سے منگل کو اس وقت اتفاق رائے ہوا تھا، جب ایرانی حمایت یافتہ حزب اللہ اور اس کے اتحادیوں نے بیس ماہرین پر مشتمل کابینہ کی حمایت کر دی تھی۔ اقوام متحدہ کے سیکرٹری جنرل انٹونیو گوٹیرش نے نئی کابینہ کی حمایت میں ایک بیان جاری کرتے ہوئے کہا ہے کہ وہ حسن دیاب کی حکومت کے اصلاحاتی ایجنڈے کی مکمل حمایت کریں گے۔ ساتھ ہی انہوں نے اقوام متحدہ کی طرف سے لبنان کی خود مختاری ، استحکام اور سیاسی آزادی کی غیر مشروط حمایت کے عزم کا اعادہ بھی کیا۔ لبنان اس وقت غیرملکی قرضوں کی دلدل میں بری طرح دھنسا ہوا ہے اور سابق وزیر اعظم سعد الحریری کے مستعفی ہونے کے بعد سے ایک سیاسی بحران کا بھی شکار بھی رہا ہے۔ مغربی دنیا اور عرب ممالک کے حمایت یافتہ سنی لیڈر سعد الحریری اکتوبر میں مستعفی ہو گئے تھے کیوں کہ ملک میں مہنگائی کے خلاف بڑے پیمانے پر احتجاجی مظاہروں کا سلسلہ شروع ہو گیا تھا۔ لبنان ایران اور سعودی عرب کی 'پراکسی وار‘ کا مرکز بھی ہے۔ ایران اس ملک میں حزب اللہ کی حمایت جاری رکھے ہوئے ہے جبکہ سعودی عرب سعد الحریری اور دیگر سنی جماعتوں کا حامی ہے۔,لبنان میں گزشتہ کئی ماہ سے جاری معاشی بحران اور حالیہ احتجاجی مظاہروں کے بعد نامزد وزیر اعظم حسن دیاب نے نئی ملکی حکومت تشکیل دے دی ہے۔ بیس وزراء پر مشتمل نئی کابینہ میں ملکی سیاسی جماعتوں کے حمایت یافتہ ماہرین شامل ہیں۔
یہ ویڈیو پاکستان کے بانی محمد علی جناح کی بہن اور سنہ 1965 کے صدارتی انتخابات میں جنرل ایوب خان کا مقابلے کرنے والی فاطمہ جناح کی ہے، جنھیں پاکستانی سوشل میڈیا صارفین ان کے یومِ وفات کے موقع پر یاد کر رہے ہیں اور خراج تحسین پیش کر رہے ہیں۔ صبح سے ہی  #FatimaJinnah پاکستان میں ٹاپ ٹرینڈ بنا ہوا ہے اور اگر اس ہیش ٹیگ کے تحت کی گئی ٹویٹس کا جائزہ لیا جائے تو معلوم ہوتا ہے کہ زیادہ تر صارفین ’مادرِ ملت‘ کو سابق فوجی آمر اور صدر جنرل ایوب خان کے خلاف الیکشن لڑنے اور ان کے خلاف ڈٹ جانے پر یاد کر رہے ہیں۔ ان صارفین کا اشارہ غالباً اسی الیکشن کی جانب ہے جس میں فاطمہ جناح اور ایوب خان مدمقابل تھے۔  انھی بیسک ڈیمو کریٹس نے جنوری 1965 کے صدارتی انتخاب میں فاطمہ جناح کے مقابلے میں ایوب خان کو ایک اور مدت کے لیے صدر منتخب کیا۔ ایوب خان اس دوڑ میں مسلم لیگ کنونشن کے حمایت یافتہ تھے۔ جبکہ فاطمہ جناح کی حمایت کمبائنڈ اپوزیشن پارٹیز نامی پانچ جماعتی اتحاد کر رہا تھا۔الیکشن کمیشن نے صدارتی انتخاب کے لیے ایک ماہ کی انتخابی مہم چلانے کی اجازت دی۔ لیکن جب اسٹیبلشمنٹ کو احساس ہوا کہ عام لوگ فاطمہ جناح کو سننے کے لیے جوق در جوق آ رہے ہیں تو پھر الیکشن کمیشن نے ہر فریق کے لیے زیادہ سے زیادہ نو پروجیکشن میٹنگز منعقد کرنے کی حد لگا دی جن میں صرف الیکٹورل کالج کے بیسک ڈیموکریٹس یا صحافی شریک ہو سکتے تھے۔ عوام کو ان اجلاسوں میں آنے کی ممانعت تھی۔ عجیب بات ہے کہ ایوب خان جنہیں عام طور پر ایک لبرل اور سیکولر شخصیت سمجھا جاتا تھا انھوں نے کئی علما سے عورت کے سربراہ مملکت ہونے کے خلاف فتویٰ لیا۔ جبکہ جماعتِ اسلامی نے کھل کر محترمہ فاطمہ جناح کی حمایت کی۔ ایوب خان کو یہ سہولت بھی حاصل تھی کہ وہ باسٹھ کے آئین کے تحت اس وقت تک صدر رہ سکتے تھے جب تک ان کا جانشین منتخب نہ ہو جائے۔ چنانچہ ایوب خان بحثیت صدر پوری سرکاری مشینری اور ہر طرح کا دباؤ برتنے کے بعد حسبِ توقع بھاری اکثریت سے فاطمہ جناح کو ہرانے میں کامیاب ہوگئے۔ اس کے نتیجے میں سیاسی حلقوں میں جو مایوسی پھیلی اس نے تین برس بعد ایوب خان کے خلاف بھرپور ملک گیر ایجی ٹیشن کی بنیاد رکھ دی۔‘ ’جناح صاحب کی وفات کے ایک برس بعد فاطمہ جناح ریڈیو پاکستان کے لیے اس شرط پر تقریر ریکارڈ کرواتی ہیں کہ یہ تقریر سنسر نہیں ہوگی۔ لیکن جب تقریر نشر ہوتی ہے تو وہ حصہ غائب ہوتا ہے جس میں انھوں نے لیاقت علی خان کی حکومت پر تنقید کی تھی۔ یہ سنسر کسی اور نے نہیں ریڈیو پاکستان کے منتظمِ اعلی زیڈ اے بخاری کے صوابدیدی حکم پر ہوتا ہے اور فاطمہ جناح کو ذاتی طور پر احتجاج کرنا پڑتا ہے۔‘,صبح سے ہی #FatimaJinnah پاکستان میں ٹاپ ٹرینڈ بنا ہوا ہے اور اس اگر اس ہیش ٹیگ کے ساتھ کی گئی ٹویٹس کا جائزہ لیا جائے تو معلوم ہوتا ہے کہ زیادہ تر صارفین اپنی ’مادرِ ملت‘ کو سابق فوجی آمر اور صدر جنرل ایوب خان کے خلاف الیکشن لڑنے اور ان کے خلاف ڈٹ جانے کے لیے یاد کررہے تھے۔
ایران کی نیم سرکاری نیوز ایجنسی اِسنا نے بتایا کہ تہران میں سوئس سفارت خانے کی اس خاتون اہلکار کی عمر اکیاون برس تھی اور وہ ملکی دارالحکومت کے شمالی حصے میں ایک بلند و بالا رہائشی عمارت کے ایک فلیٹ میں رہائش پذیر تھیں۔ ان کی لاش آج منگل کے روز اس عمارت کے باغیچے سے ایک مالی کو ملی۔ اس روز خمینی کے حامی ایرانی طلبا نے تہران میں امریکی سفارت خانہ پر حملہ کر کے 52 امریکیوں کو یرغمال بنا لیا۔ طلبا کا یہ گروہ امریکا سے رضا پہلوی کی ایران واپسی کا مطالبہ کر رہے تھے۔ ان مغویوں کو 444 دن بعد اکیس جنوری سن 1981 کو رہائی ملی۔ سوئٹزرلینڈ میں ملکی وزارت خارجہ (FDFA) نے اس خاتون سفارت کار کی شناخت ظاہر کیے بغیر لیکن ان کی ہلاکت کی تصدیق کرتے ہوئے کہا ہے کہ ان کی موت ایک 'جان لیوا حادثے‘ کے نتیجے میں ہوئی، جس کے بعد سے تہران میں سوئس سفارت خانہ مقامی پولیس کے ساتھ مسلسل رابطے میں ہے۔ ایرانی ایمرجنسی سروسز کے ترجمان مجتبیٰ خالدی نے اس واقعے کے بارے میں کہا، ''آج صبح سویرے جب ایک ملازم اس سوئس سفارت کار کے فلیٹ پر پہنچا تو اسے علم ہوا کہ یہ خاتون اپنے گھر پر نہیں تھیں۔ بعد میں ایک باغبان کو اس خاتون کی لاش اس بلند رہائشی عمارت کے باغیچے سے ملی۔‘‘ ساتھ ہی مجتبیٰ خالدی نے یہ بھی بتایا کہ یہ خاتون تہران میں سوئس سفارت خانے کی فرسٹ سیکرٹری تھیں اور ان کے اپنے فلیٹ سے نیچے زمین پر گر جانے کی ''وجوہات کا تعین ابھی باقی ہے۔‘‘,ایران میں سوئٹزرلینڈ کے سفارت خانے کی ایک اعلیٰ خاتون اہلکار ایک بیس منزلہ عمارت سے نیچے گر کر ہلاک ہو گئیں۔ یہ خاتون سوئس سفارت خانے کی فرسٹ سیکرٹری تھیں اور ان کی لاش ایک مالی کو اس عمارت کے باغیچے سے ملی۔
پاکستانی میڈیا میں شائع ہونے والی رپورٹس کے مطابق اس لڑکی کو ایک شخص نے شادی سے انکار کر دینے کے باعث جان سے مار دیا ہے۔ سوشل میڈیا پر اس لڑکی کی وہ ویڈیو وائرل ہو گئی ہے جس میں گولیاں لگنے کے بعد وہ اپنے قاتل کا نام لے رہی ہے۔ یہ لڑکی شدید زخموں کے باعث بچ نہ سکی۔ پاکستانی انگریزی اخبار ڈان کے مطابق اس کیس کے بارے ميں بات چيت کرتے ہوئے چیف جسٹس ثاقب نصار کا کہنا تھا، ’’ ہم نے سنا ہے کہ خیبر پختونخوا کی پولیس میں بہتری آئی ہے، یہ پولیس اس لڑکی کے قتل کے بعد کیا کر رہی ہے ؟‘‘   ایک اندازے کے مطابق پاکستان میں ہر سال ایک ہزار عورتوں کو غیرت کے نام پر قتل کر دیا جاتا ہے۔ کئی عورتوں پر رشتے سے انکار کر دینے کی سزا کے طور پر تیزاب پھینک دیا جاتا ہے یا انہیں قتل کر کے ان کا وجود ہی ختم کر دیا جاتا ہے۔ سماجی ماہرین کی رائے میں پاکستان میں نہ صرف قانون پر عملدرآمد بلکہ عورتوں کے حوالے سے مردوں کی سوچ اور ان کے رویوں کو تبدیل کرنے کی ضرورت ہے۔,"
پاکستانی سپریم کورٹ نے صوبہ خیبر پختونخوا میں میڈیکل کالج کے تیسرے سال کی طالبہ کو شادی سے انکار کر دینے کے سبب قتل کر دیے جانے کا منگل کے روز از خود نوٹس لیا۔"
 اجلاس کے بعد نیٹو کی طرف سے جاری کردہ مشترکہ بیان میں کہا گیا، ’’ہم ترکی کے خلاف دہشت گردانہ کارروائیوں کی سخت مذمت کرتے ہیں۔ ہم ترک حکام اور حالیہ حملوں کے نتیجے میں ہلاک ہونے والے افراد کے کنبوں کے ساتھ تعزیت کرتے ہیں۔‘‘ اس بیان میں مزید کہا گیا کہ دہشت گردی نیٹو رکن ممالک کی سلامتی اور عالمی استحکام کے لیے براہ راست خطرہ ہے: ’’یہ (دہشت گردی) ایک عالمی خطرہ ہے، جس کی کوئی سرحد، قومیت یا مذہب نہیں ہے۔ یہ ایک ایسا چیلنج ہے، جس سے نمٹنے کے لیےعالمی برادری کو متحد ہونا پڑے گا۔‘‘  نوے منٹ تک جاری رہنے والے اس اجلاس میں اگرچہ تمام رکن ممالک نے ترکی کے ساتھ مکمل یک جہتی کا اظہار کیا لیکن ساتھ ہی متعدد اقوام نے یہ بھی کہا کہ انقرہ حکومت کو کردوں کے خلاف زیادہ طاقت استعمال کر کے امن عمل کو متاثر نہیں کرنا چاہیے۔ اس اجلاس میں ترکی اس عسکری اتحاد کی یہ حمایت حاصل کرنے میں بھی کامیاب ہوا کہ وہ امریکا کے ساتھ مل کر شام میں اسلامک اسٹیٹ کے جہادیوں کے خلاف فضائی کارروائی کر سکتا ہے۔  اس اجلاس کے بعد نیٹو کے سیکرٹری جنرل ژینس اشٹولٹن برگ نے ایک پریس کانفرنس سے خطاب کرتے ہوئے کہا، ’’ہم سب دہشت گردی کی مذمت میں شریک ہیں اور ترکی کے ساتھ یک جہتی کا اظہار کرتے ہیں۔‘‘ منگل کے دن برسلز میں منعقد ہونے والے اس اجلاس میں ترکی نے البتہ نیٹو سے کسی فوجی مدد کی درخواست نہیں کی۔ یہ امر اہم ہے کہ اس عسکری اتحاد میں اپنے فوجی فراہم کرنے کے اعتبار سے ترکی دوسرا سب سے بڑا ملک ہے۔ ,مغربی دفاعی اتحاد نیٹو نے ترکی کے ساتھ بھرپور یک جہتی کا اظہار کرتے ہوئے اپنے اس رکن ملک میں ہونے والے دہشت گردانہ حملوں کی شدید مذمت کی ہے۔
 بنگلہ دیشی وزیراعظم شیخ حسینہ نے گزشتہ ہفتے کے روز احکامات جاری کیے تھے کہ’ہر ایک قاتل‘ کو گرفتار کیا جائے۔ بنگلہ دیش میں اقلیتی اور سیکولر کارکنوں کو گزشتہ ایک عرصے سے منظم انداز میں وقفے وقفے سے قتل کیا جا رہا ہے اور حالیہ مہینوں کے دوران ان وارداتوں میں اضافہ دیکھنے میں آیا ہے۔  پولیس کے ایک ترجمان قمر الاحسان کا پیر کے روز صحافیوں سے گفتگو کرتے ہوئے کہنا تھا کہ گزشتہ چوبیس گھنٹوں کے دوران ملک بھر میں کارروائیاں کرتے ہوئے مزید تین ہزار دو سو پینتالیس مشتبہ افراد کو گرفتار کر لیا گیا ہے۔ اس طرح مجموعی طور پر گرفتار کیے جانے والے مشتبہ عسکریت پسندوں کی تعداد آٹھ ہزار سے بھی تجاوز کر گئی ہے۔  دوسری جانب ملکی اپوزیشن نے یہ الزام عائد کیا ہے کہ حکومت یہ کارروائیاں سیاسی مخالفین کو دبانے کے لیے جاری رکھے ہوئے ہے۔ اپوزیشن کے مطابق نام تو عسکریت پسندوں کا لیا جا رہا ہے کہ حقیقت میں اپوزیشن کے سیاسی کارکنوں کو حراست میں لیا جا رہا ہے۔  دوسری جانب ڈپٹی انسپکٹر جنرل شاہد الرحمان کا نیوز ایجنسی اے ایف پی سے گفتگو کرتے ہوئے کہنا تھا، ’’ملک بھر میں ہونے والے کریک ڈاؤن کے تیسرے دن ہم نے تین ہزار دو سو پینتالیس افراد کو گرفتار کیا ہے اور ان میں چونتیس اعلیٰ شدت پسند بھی شامل ہیں۔‘‘  بنگلہ دیش میں عسکریت پسندوں کے خلاف جاری کریک ڈاؤن میں حالیہ چند دنوں میں پانچ مشتبہ عسکریت پسند مارے بھی گئے ہیں۔ پولیس کے مطابق گرفتار ہونے والوں میں جمعیت المجاہدین بنگلہ دیش کے اراکین بھی شامل ہیں۔,بنگلہ دیش پولیس نے بتایا ہے کہ انہوں نے ملک بھر میں کریک ڈاؤن کرتے ہوئے آٹھ ہزار افرد کو گرفتار کر لیا ہے۔ اس ملک میں یہ اقدام اقلیتوں اور سیکولر کارکنوں کے پے در پے قتل کے واقعات کے بعد اٹھایا گیا ہے۔
بھارت اور چین کے فوجیوں کے درمیان لداخ کے شمالی علاقے اور شمالی مشرقی ریاست سکّم میں مشترکہ سرحد پر جھڑپیں ہونے کی اطلاعات ہیں۔ بھارتی ذرائع ابلاغ کے مطابق سکّم میں نکولا سیکٹر کے پاس سرحد پر ہونے والی جھڑپوں میں سات چینی فوجی اور چار بھارتی فوجی زخمی ہوئے تاہم دونوں جانب کے سینئر فوجی افسران کی مداخلت کے بعد معاملہ حل ہوگیا۔ فوجی حکام کے مطابق مشرقی لداخ میں چین کے ساتھ مشترکہ سرحد پر جہاں یہ واقعہ پیش آیا وہاں سرحد کی باقاعدہ نشاندہی نہیں ہے۔ مشرقی لداخ کی سرحد پر دونوں ملکوں کے درمیان پیونگ یانگ جھیل ہے جس کے بیشتر حصے پر چینی فوج کو اختیارات حاصل ہیں اور اس کا ایک حصہ بھارت کے پاس ہے۔ حکام کے مطابق ماضی میں بھی ایسے مقامات پر دونوں کے درمیان ہاتھا پائی ہوتی رہی ہے۔ بھارتی محکمہ دفاع کے ایک بیان میں کہا گیا ہے کہ بھارت اور چین کے درمیان مشترکہ سرحد پر ایسی صورت حال پیدا ہونے کی صورت میں اختلافات حل کرنے کا ایک نظام پہلے ہی سے موجود ہے اور جب بھی فوجی آپس میں الجھتے ہیں تو اسی کے تحت اسے حل کر لیا جا تا ہے۔ ''لیکن اس بار کافی عرصے کے بعد اس طرح کا کوئی واقعہ پیش آیا۔'' بھارت اور چین کے درمیان تقریبا ًساڑھے تین ہزار کلو میٹر کی طویل سرحد ہے اور بہت سے علاقوں کے سلسلے میں اب بھی اس بات پر تنازع ہے کہ کس حد تک کس کو اختیارات حاصل ہیں۔ دونوں جانب کی فوجیں سرحد پر مسلسل گشت پر رہتی ہیں اور یہی وجہ ہے کہ دونوں جانب سے ایک دوسرے پر اپنے علاقے میں داخل ہونے کے الزامات بھی لگتے رہتے ہیں۔,بھارت اور چین کی مشترکہ سرحد پر دونوں ملکوں کے فوجیوں کے درمیان ہونے والی ہاتھا پائی میں متعدد فوجیوں کے زخمی ہونے کی اطلاعات ہیں۔
وفاقی حکومت کے نیشنل کمانڈ اینڈ آپریشن سینٹر کے مطابق ملک میں کورونا وائرس کے اٹھاون فیصد کیسز مقامی سطح پر لوگوں کو ایک دوسرے سے منتقل ہونے والے وائرس کا نتیجہ ہیں۔ گزشتہ ماہ مارچ تک پاکستان میں اکثر کیسز کی ذمہ داری بیرون ملک سے وطن واپس لوٹنے والوں پر ڈالی جا رہی تھی۔ ان میں ایران سے  تفتان کے راستے آنے والے زائرین اور دیگر ممالک سے پروازوں کے ذریعے ہوائی اڈوں پر پہنچنے والے شامل تھے۔ بعد میں رائےونڈ کے تبلیغی اجتماع سے بھی ملک کے مختلف حصوں میں وائرس پھیلنے کے واقعات سامنے آئے۔ منگل کو ہی وزیراعظم عمران خان نے لاک ڈاؤن میں نرمی کا اعلان کرتے ہوئے کہا کہ حکومت جلد مذہبی حلقوں کے ساتھ مشاورت کرکے رمضان سے پہلے اس مسئلے کا حل تلاش کر لے گی۔ ناقدین کا کہنا ہے کہ جلد بازی میں لاک ڈاؤن میں نرمی اور با اثر حلقوں کی طرف سے اس کی خلاف ورزی پاکستان کو مہنگی پڑ سکتی ہے۔ پاکستان میڈیکل ایسوسی ایشن کا کہنا ہے کہ پاکستان میں اگر اب بھی کئی ممالک کی نسبت کم کیسز سامنے آئے ہیں، تو اس کی بڑی وجہ ناکافی ٹیسٹنگ ہے۔ وفاقی نیشنل ہیلتھ سروس کے مطابق اب تک ملک بھر میں اوسطاﹰ روزانہ صرف ڈھائی ہزار ٹیسٹ کیے جا رہے تھے، جسے بدھ کو بڑھا کر پانچ ہزار تک لایا گیا ہے۔ صحت کے ماہرین کے مطابق صورتحال کا سہی اندازہ لگانے کے لیے پاکستان کو روزانہ کم از کم پندرہ سے بیس ہزار ٹیسٹ کرنے کی ضرورت ہے۔,پاکستان میں جمعرات سولہ اپريل کو کورونا وائرس کے کیسز کی تعداد چھ ہزار نو سو سے تجاوز کر گئی ہے جبکہ اموات بڑھ کر ایک سو اٹھائیس ہو گئیں۔
 مغربی دفاعی اتحاد نیٹو کے سیکرٹری جنرل ژینس اسٹولٹن برگ کا کہنا ہے کہ افغانستان میں نیٹو مشن کے مستقبل کا دار و مدار امریکا اور طالبان کے درمیان جاری مذاکرات کے نتیجے پر ہو گا۔ انہوں نے مزید کہا کہ نیٹو کے فوجیوں کی تعداد میں کمی یا موجودہ سطح کو برقرار رکھنے کے فیصلے کا انحصار بھی اسی مذاکراتی عمل پر ہو گا اور اس حوالے سے ابھی کچھ بھی کہنا قبل از وقت ہے۔ اسی تناظر میں نیٹو کے فوجی ذرائع نے بھی افغانستان سے اپنے فوجیوں کے انخلا کی منصوبہ بندی کی تردید کی ہے۔ دوسری جانب افغان طالبان اور امریکی خصوصی مندوب زلمے خلیل زاد کے درمیان امن مذاکرات کا ایک طویل دور رواں ہفتے کے دوران مکمل ہوا۔ زلمے خلیل زاد نے مذاکرات کے اختتام پر اس مکالمتی دور کو مثبت قرار دیا تھا۔ مغربی دفاعی اتحاد افغانستان میں شروع کی جانے والی امریکی جنگ میں سن 2003 میں شامل ہوا تھا۔ عسکری ماہرین نے اس شمولیت کو نیٹو کی ایک بڑی مہم جوئی قرار دیا تھا۔ سن 2015 میں جنگی کارروائیوں کے سلسلے کو ختم کر دیا گیا تھا اور اُس کی جگہ پر افغان فوج اور سکیورٹی سے جڑے دیگر اہلکاروں کی تربیت کے پروگرام کو شروع کیا گیا تھا۔ یہ مشن اب بھی جاری ہے۔ یہ بھی حقیقت ہے کہ امریکی فوج کی موجودگی اور نیٹو کے تربیتی مشن کے باوجود افغانستان کا مسلح تنازعہ بدستور موجود ہے۔,افغانستان میں نیٹو اتحاد افغان فوجیوں کے لیے عسکری تربیتی مشن جاری رکھے ہوئے ہے۔ اس اتحاد کے سربراہ نے اس مشن کے مستقبل کو امریکا اور افغان طالبان کے درمیان ہونے والے مذاکرات سے نتھی کر دیا ہے۔
ان دونوں ممالک نے جمعے کے روز سے پانچ سو یورو مالیت کے بڑے نوٹ جاری کرنا بند کر دیے ہیں۔ تاہم سرکولیشن میں موجود پانچ سو یورو کے نوٹوں کی قانونی حیثیت برقرار رہے گی۔ پانچ سو یورو کے نوٹ کا شمار دنیا کے ان بینک نوٹوں میں ہوتا ہے، جن کی قدر سب سے زیادہ ہے۔ پانچ سو یورو نوٹ کی قدر پاکستان میں تقریبا 75 ہزار روپے کے برابر بنتی ہے اور یہی وجہ ہے کہ اس کی مانگ بھی زیادہ ہے۔ ایسے بڑے نوٹوں کو منی لانڈرنگ یا پھر اسمگلنگ کے لیے بھی استعمال کیا جاتا ہے۔ پاکستان میں پانچ سو یورو کے نوٹ کے بدلے میں کرنسی ایکسچینج ریٹ بھی ایک یورو کے عام ایکسچینج ریٹ سے زیادہ ملتا ہے۔ پاکستانی حکام کے مطابق ماضی میں جو لوگ منی لانڈرنگ کرتے ہوئے پکڑے گئے، ان میں زیادہ تر کے پاس پانچ سو یورو مالیت کے زیادہ قدر والے نوٹ ہی تھے۔ دریں اثناء یورو زون کے مرکزی بینک نے اپنے تمام کرنسی نوٹوں کو بھی ازسر نو ڈیزائن کرنا شروع کر دیا ہے تاکہ ان کی نقل تیار کرنا مزید مشکل ہو سکے۔ ای سی بی کے ایک ترجمان کا گزشتہ ہفتے کہنا تھا، ’’یورو بینک نوٹوں کی سالمیت کو یقینی بنانا ہماری ذمہ داری ہے اور ہم بینک نوٹ ٹیکنالوجی کو مزید بہتر بنانے کا سلسلہ جاری رکھیں گے۔‘‘,جرمنی کے مرکزی بُنڈس بینک اور آسٹریا کے نیشنل بینک نے پانچ سو یورو مالیت کے نوٹ جاری کرنا بند کر دیے ہیں۔ پاکستان جیسے ممالک میں بھی ان بڑے نوٹوں کی مانگ زیادہ تھی اور ان کے عوض ایکسچینج ریٹ بھی بہتر دیا جاتا تھا۔ 
روسی فنکار آرخپ کوئندزی نے یہ فن پارہ بیسویں صدی میں تخلیق کیا تھا، جس میں ایک قدرتی منظر کو پینٹ کیا گیا ہے۔ اس فن پارے کی قیمت ایک لاکھ ساٹھ ہزار یورو کے لگ بھگ ہے۔ پولیس کے مطابق اتوار کو ماسکو کی تریتیاکوف گیلری میں نمائش کے دوران بڑی آسانی سے چور اس فن پارے کو شائقین کی آنکھوں کے سامنے سے اٹھا کر لے گئے۔ انٹرنیٹ پلیٹ فارم lostart.de پر جو مزید فن پارے دیکھے جا سکتے ہیں، اُن میں فنی شاہکاروں کے تاجر ہِلڈے برانڈ گُرلٹ کے بیٹے کورنیلئس گُرلٹ کے گھر سے ملنے والی آنری ماتِیس کی بنائی ہوئی پینٹنگ ’بیٹھی ہوئی عورت‘ بھی شامل ہے۔ اس خدشے کے پیشِ نظر کہ یہ نیشنل سوشلسٹ دور میں لُوٹے گئے فن پارے ہیں، حکام نے فروری 2012ء میں انہیں اپنی تحویل میں لے لیا تھا۔ رشیا ٹوڈے کی ایک رپورٹ کی مطابق پریشان اور تذبذب کا شکار شائقین فن نے دیکھا کہ ایک نوجوان نے گیلری کی دیوار سے تصویر اتاری اور اسے اپنے ساتھ لے کر چلتا بنا۔ انہیں کچھ دیر بعد احساس ہوا کہ وہ ایک بڑی چوری کے چشم دید گواہ ہیں۔ ماسکو کی تریتیاکوف گیلری کا شمار فن کے شعبے میں روس کے اہم ترین عجائب گھروں میں ہوتا ہے۔ اس آرٹ گیلری کو اس سے قبل بھی جرائم پیشہ افراد حالیہ برسوں میں متعدد مرتبہ اپنی کارروائیوں کا نشانہ بنا چکے ہیں۔,ماسکو کی تریتیاکوف گیلری میں موجود شائقین نے ایک روسی فنکار کا ایک شاہکار اپنی نظروں کے سامنے چوری ہوتے دیکھا لیکن انہیں علم ہی نہ ہوا کہ اس فن پارے کو چرایا جا رہا ہے۔
 اسرائیل اور جرمنی کے مابین ڈولفن آبدوزوں سے متعلق معاہدے پر گزشتہ روز یعنی بُدھ کو دستخط ہوئے۔ جرمنی کے دورے پر آئے ہوئے اسرائیلی وزیر دفاع ایہود باراک بھی اُس تقریب میں موجود تھے جو گزشتہ روز برلن میں اسرائیلی سفیر کی رہائش گاہ پر منعقد ہوئی۔ اس موقع پر وفاقی جرمن وزارت دفاع کے اسٹیٹ سیکرٹری روڈیگر وولف بھی موجود تھے جنہوں نے ایہود باراک کے ساتھ اس معاہدے پر دستخط کیے۔ باراک کا کہنا تھا کہ یہ معاہدہ اسرائیلی جرمن تعلقات کی گہرائی کی عکاسی کرتا ہے اور اس امر کی بھی کہ جرمنی اسرائیل کی سلامتی اور بقا کے لیے ممکنہ اقدامات کو اپنی ذمہ داری سمجھتا ہے۔۔  دریں اثناء جرمنی کے دورے پر آئے ہوئے اسرائیلی وزیر دفاع ایہود باراک نے برلن سے اسرائیلی ریڈیو کو ایک بیان دیتے ہوئے کہا کہ ’عالمی برادری کو ایران کے ساتھ اُس کے جوہری پروگرام کے بارے میں بات چیت کا ایک ٹائم ٹیبل مقرر کر لینا چاہیے۔ انہوں نے کہا کہ اسرائیل کے پاس ایران سے نمٹنے کے لیے اتنا وقت نہیں ہے جتنا کہ امریکا کے پاس ہے کیونکہ اسرائیل کی فوجی صلاحیت محدود ہے۔ ایہود باراک نے تاہم یہ بھی کہا ہے کہ ایران بیرونی فوجی حملے کے خوف سے فی الحال اپنے جوہری پروگرام کر آگے نہیں بڑھا رہا ہے۔,اسرائیل اور جرمنی کے مابین ڈولفن سب میرین کی فروخت کا ایک معاہدہ طے پایا ہے۔ جرمنی کے دورے پر آئے ہوئے اسرائیلی وزیر دفاع ایہود باراک کی موجودگی میں اس معاہدے پر دستخط ہوئے۔
ایجبسٹن ٹیسٹ کے تیسرے دِن کے اختتام پر پاکستان کی مجموعی کارکردگی کو کئی حلقوں کی طرف سے سراہا جا رہا ہے۔ یہ بھی کہا جا رہا ہے کہ اب تک کی پرفارمنس سے پہلی اننگز کی ناقص کارکردگی کا کچھ مداوا تو ہوا ہے۔ پاکستانی ٹیم اس سے بھی کہیں زیادہ بہتر پوزیشن میں ہو سکتی تھی، لیکن انگلش آف سپنر گریم سوان نے دن کے اختتام سے کچھ دیر قبل ہی ذوالقرنین کی وکٹ حاصل کر لی۔ سوان بھی زبردست پرفارمنس دکھا رہے ہیں، پاکستان کی دوسری اننگز میں وہ 36 اوورز میں 60 رنز کے عوض چھ وکٹیں حاصل کر چکے ہیں۔ ان میں سے 20 اوورز میڈن ہیں۔ کسی ایک اننگز میں سوان کی جانب سے یہ اب تک کی بہترین کارکردگی ہے۔ قبل ازیں انہوں نے 2009ء میں ڈربن میں جنوبی افریقہ کے خلاف کھیلے گئے ایک میچ میں 54 رنز کے عوض پانچ وکٹیں حاصل کی تھیں۔  پہلی اننگز میں پاکستانی ٹیم 72 رنز پر ہی ڈھیر ہو گئی تھی، جو انگلینڈ کے خلاف اس کا اب تک کا کم ترین مجموعی سکور ہے۔ اس ناقص کارکردگی کی وجہ سے ہی پاکستانی ٹیم کی اتوار کی پرفارمنس نے سب کو حیرت زدہ کر دیا ہے۔  حالیہ ٹیسٹ کے تیسرے روز ذوالقرنین حیدر اور سعید اجمل نے آٹھویں وکٹ کی شراکت میں 115 رنز بنائے۔ سعید اجمل نے بیٹنگ اور بولنگ دونوں میں ہی شاندار کھیل کا مظاہرہ کیا۔ انہوں نے 82 رنز کے عوض میزبان ٹیم کی پانچ وکٹیں حاصل کیں جبکہ نصف سنچری بھی بنائی۔ تاہم دن کے اختتام سے کچھ دیر قبل وہ کیچ آؤٹ ہو گئے۔ یہ گیند گریم سوان نے پھینکی جبکہ کیچ پال کولنگ وڈ کے ہاتھ لگا۔ ,پاکستان کو انگلینڈ کے خلاف دوسرے ٹیسٹ میں 112رنز کی سبقت حاصل ہوگئی ہے۔ ایجبسٹن میں جاری اس ٹیسٹ میچ میں تیسرے دن کے اختتام پر پاکستان کا سکور نو کھلاڑیوں کے نقصان پر291 ہے۔
 ڈی پی اے نے پاکستانی سکیورٹی اور انٹیلی جنس حکام کا حوالہ دیتے ہوئے لکھا ہے کہ پاکستان میں وفاق کے زیر انتظام سات قبائلی علاقوں میں سے ایک میں کیے گئے اس ڈرون حملے میں دہشت گرد نیٹ ورک القاعدہ اور طالبان کے مبینہ عسکریت پسندوں کو نشانہ بنایا گیا۔ میڈیا رپورٹوں کے مطابق اس علاقے میں القاعدہ سے تعلق رکھنے والے طالبان شدت پسند بہت فعال ہیں اور انہوں نے وہاں اپنی کئی پناہ گاہیں بھی قائم کر رکھی ہیں۔  پاکستانی انٹیلی جنس ذرائع نے اپنا نام بتائے بغیر ڈی پی اے کو بتایا کہ اس حملے کے دوران مشتبہ امریکی ڈرون طیارے سے کم از کم دو میزائل فائر کیے گئے۔ ان میزائلوں سے میر علی کے نواح میں خاسو خیل کے مقام پر ایک کمپاؤنڈ کو نشانہ بنایا گیا جو ان حملوں میں تباہ ہو گیا جبکہ قریب ہی واقع ایک مسجد کی عمارت کو بھی جزوی طور پر نقصان پہنچا۔  ایک سکیورٹی اہلکار کے مطابق ہلاک ہونے والے افراد مشتبہ عسکریت پسند بتائے گئے ہیں جن میں سے زیادہ تر ازبک نسل کے باغی تھے۔ اس اہلکار نے ڈی پی اے کو بتایا، ’مقامی لوگوں نے اس کمپاؤنڈ کے ملبے سے دس لاشیں نکالی ہیں اور اس وقت بھی فضا میں دو یا تین ڈرون پرواز کر رہے تھے، جن کی موجودگی کے باعث مقامی لوگ خوفزدہ تھے۔‘  ان میزائل حملوں میں ہلاکتوں کی غیر جانبدار ذرائع سے تصدیق نہیں ہو سکی۔ آج علی الصبح کیا جانے والا یہ حملہ گزشتہ چوبیس گھنٹوں کے دوران اس علاقے میں کیا جانے والا دوسرا ڈرون حملہ تھا۔ قبل ازیں کل بدھ کے روز بھی اسی علاقے میں ایک ڈرون حملے میں کم از کم چار افراد مارے گئے تھے۔,شمال مغربی پاکستان میں افغانستان کے ساتھ سرحد کے قریب قبائلی پٹی میں ایک نئے ڈرون حملے میں آج جمعرات کی صبح کم ازکم دس افراد مارے گئے۔ مرنے والوں میں سے کئی عسکریت پسند ازبک باغی بتائے گئے ہیں۔
 چیک جمہوریہ کے صدر میلوش زیمان کو دس اکتوبر کو اچانک پراگ کے ایک ہسپتال میں داخل کروایا گیا تھا، جہاں ڈاکٹروں نے ان کے طبی معائنے کے بعد کہا کہ وہ ناسازی طبعیت کی وجہ سے اپنی ذمہ داریاں ادا نہیں کر سکتے۔ چیک جمہوریہ میں نو اکتوبر کو پارلیمانی انتخابات کا انعقاد کیا گیا تھا، جس کے ایک دن بعد ہی صدر میلوش زیمان اچانک بیمار ہو گئے اور انہیں علاج کی غرض سے ہسپتال میں داخل ہونا پڑا۔ اب معلوم ہوا ہے کہ زیمان غیرمعینہ مدت کے لیے اپنی ذمہ داریاں نبھانے سے قاصر ہیں۔ اس الیکشن میں دائیں بازو کی جانب جھکاؤ رکھنے والی تین اعتدال پسند پارٹیوں کے سیاسی اتحاد 'ٹوگیدر الائینس‘ نے کامیابی حاصل کی تھی۔ اب ملکی سینیٹ اس بات پر غور کر رہی ہے کہ خصوصی آئینی اختیارات کا استعمال کرتے ہوئے صدر کی طاقت پارلیمانی اسپیکر اور وزیراعظم کو سونپ دی جائے تاکہ وہ نئی حکومت سازی کی کوششوں میں صدر زیمان کا کردار ادا کر سکیں۔ مقامی میڈیا کے مطابق صدر زیمان جگر کے شدید عارضے میں مبتلا ہیں تاہم زیمان کے قریبی حلقوں نے ابھی تک ان کی بیماری کے بارے میں کوئی بیان جاری نہیں کیا ہے۔ روس اور چین سے قربت کی خواہشن رکھنے والے بائیں بازو کے نظریات کے حامل 77 سالہ صدر زیمان نے قبل ازیں کہا تھا کہ الیکشن نتائج کو بالائے طاق رکھتے ہوئے وہ نئی حکومت کی تشکیل کی خاطر وزیراعظم بابیش کی پارٹی کو ہی دعوت دیں گے۔ لیکن اب ناسازی طبعیت کے باعث وہ اپنے اس منصوبے کو عملی جامہ پہنانے میں ناکام ہو گئے ہیں۔,چیک جمہوریہ کے صدرعلالت کی وجہ سے اس یورپی ملک میں نئی حکومت کی تشکیل میں رکاوٹیں کھڑی ہو گئی ہیں۔ ڈاکٹروں نے ان کے طبی معائنے کے بعد کہا کہ وہ ناسازی طبعیت کی وجہ سے اپنی ذمہ داریاں ادا نہیں کر سکتے۔
یہ کہنا ہے کہ پاکستانی فوج کے ریٹائرڈ میجر محمد صالح کا جنھوں نے برّی فوج کے سربراہ جنرل قمر جاوید باجوہ کو لکھے گئے خط میں ان سے اپنے اس بیٹے کی رہائی کا مطالبہ کیا ہے جس پانچ برس قبل سکیورٹی اہلکاروں نے حراست میں لیا تھا۔ میجر ریٹائرڈ محمد صالح کے مطابق جب انھیں اپنے بیٹے کی حراست کا علم ہوا تو انھوں نے متعلقہ حکام سے ملاقات کی۔ انھوں نے الزام عائد کیا ہے کہ وہاں پر موجود سکیورٹی فورسز کے حکام نے انھیں بتایا کہ ان کے بیٹے کو ملٹری انٹیلیجنس کے ڈائریکٹر جنرل کے حکم پر گرفتار کیا گیا ہے۔ آرمی چیف کو لکھے گئے خط میں، جس کی نقل بی بی سی کے پاس موجود ہے، میجر ریٹائرڈ محمد صالح نے دعویٰ کیا کہ انھوں نے اس ضمن میں ڈی جی ایم آئی کو چار خطوط لکھے جس میں ان سے مطالبہ کیا گیا کہ ان کے بیٹے کو کس جرم میں گرفتار کیا گیا ہے اس کے بارے میں نہ صرف آگاہ کیا جائے بلکہ اس کے خاندان کو ان سے ملنے کی اجازت دی جائے۔ پاکستانی فوج کے ریٹائرڈ میجر نے آرمی چیف کو لکھے گئے خط میں اس بات کا ذکر کیا ہے کہ ڈی جی ایم آئی کو لکھے گئے خطوط کا جواب نہ ملنے پر وہ اُنھیں (آرمی چیف) خط لکھ رہے ہیں۔ اس خط میں یہی مطالبہ دہرایا گیا ہے کہ بتایا جائے کہ ان کے بیٹے کو کس جرم میں گرفتار کیا گیا ہے۔ خط میں یہ بھی کہا گیا ہے کہ ان کے زیر حراست بیٹے سے فیملی کی ملاقات کروائی جائے۔ میجر ریٹائرڈ محمد صالح نے کہا کہ ان کی آرٹلری بریگیڈ کے افسران سے جو بات ہوئی تھی اس میں متعلقہ حکام کا کہنا تھا کہ ان کے بیٹے کو صرف تفتیش کے لیے حراست میں لیا گیا ہے تاہم انھوں نے اس معاملے کے بارے میں کچھ نہیں بتایا کہ جس پر ان کو انکوائری میں شامل تفتیش کیا گیا ہے۔ آرمی چیف کو لکھے گئے خط میں میجر ریٹائرڈ محمد صالح نے عدالتی کارروائی کا حوالہ دیتے ہوئے لکھا ہے کہ جب متعلقہ حکام کی طرف سے ان کی طرف سے لکھے گئے خطوط کا جواب نہیں دیا گیا تو اس کے بعد انھوں نے انصاف کے حصول کے لیے عدالتی دروازہ کھٹکھٹایا اور لاہور ہائی کورٹ راولپنڈی بینچ میں ایک درخواست دائر کی۔ بی بی سی نے جب عبداللہ صالح کے معاملے پر فوج سے رابطہ کیا تو عسکری ذرائع کا کہنا تھا کہ جب اعلیٰ عدالتوں کو مذکورہ شخص کے حراست میں ہونے کا علم ہے تو پھر کیسے اس کی حراست کو غیر قانونی قرار دیا جا سکتا ہے۔ عسکری ذرائع کے مطابق جب پاکستانی فوج کے ریٹائرڈ میجر کو عدالتوں کی طرف سے ریلیف نہیں ملا تو اس کے بعد اس طرح کے اقدام کرکے سسٹم کو متنازع بنانے کی کوشش کی جا رہی ہے۔,پاکستانی فوج کے ریٹائرڈ میجر محمد صالح نے جنرل قمر باجوہ کو لکھے گئے خط میں ان سے اپنے اس بیٹے کی رہائی کا مطالبہ کیا ہے جس پانچ برس قبل سکیورٹی اہلکاروں نے حراست میں لیا تھا جبکہ عسکری ذرائع کا کہنا ہے کہ میجر(ر) صالح کو عدالتوں سے ریلیف نہیں ملا تو اس طرح کے اقدام کرکے سسٹم کو متنازع بنانے کی کوشش کی جا رہی ہے۔
 یہ ٹیکنالوجی دراصل میوزک یا آڈیو کا ایم پی تھری فارمیٹ ہے جو جرمنی کے فرانھوفر انسٹیٹیوٹ فار انٹیگریٹڈ سرکٹس (IIS) کے کمپیوٹر پروگرامرز نے 1990ء کی دہائی کے آغاز میں مرتب کیا تھا۔ اس کا مقصد دراصل آڈیو فائلز کے سائز میں اس حد تک کمی لانا تھا کہ انہیں ٹیلی فون لائنز کے ذریعے ایک جگہ سے دوسری جگہ منتقل کیا جا سکے لیکن فائل کا سائز چھوٹا کرنے یا کمپریشن میں اس کی کوالٹی زیادہ متاثر نہ ہو۔  ایم پی تھری کمپریشن ٹیکنالوجی پر کام کرنے والے الیکٹریکل انجینیئر اور ماہر ریاضی کارل ہائنز برانڈنبرگ کے مطابق، ’’یہ ہر سائنسدان کا خواب ہوتا ہے کہ وہ کوئی ایسی چیز تیار کرے جو انسانیت کے لیے فائدہ مند ہو۔‘‘ اس ٹیکنالوجی کی تیاری میں برانڈنبرگ کے ساتھ ان کے ساتھی ہارالڈ پوپ اور بیرنہارڈ گرِل بھی شامل تھے۔  تاہم ایسا نہیں ہے کہ ایم پی تھری فارمیٹ کو شروع ہی سے مقبولیت مل گئی تھی بلکہ ابتداء میں اس فارمیٹ کی کامیابی کو مشکوک سمجھا گیا۔ پہلا ایم پی تھری پلیئر تو 1998ء میں فروخت کے لیے پیش کیا گیا تھا مگر اس ٹیکنالوجی کو شہرت معروف امریکی کمپنی ایپل کی طرف سے اپنا آئی پوڈ 2001ء میں متعارف کرانے کے بعد ملی۔ اب آئی پوڈ بھی عہدہ رفتہ کی بات بنتا جا رہا ہے اور ایم پی تھری گانوں کا سب سے زیادہ استعمال اسمارٹ فونز میں ہو رہا ہے۔,انٹرنیٹ کی ایک ایجاد ایسی بھی ہے جیسے آپ تقریباﹰ روز ہی استعمال کرتے ہیں لیکن یہ سیلیکان ویلی کی بجائے جرمنی کی شمالی ریاست باویریا میں تخلیق کی گئی تھی۔ میوزک انڈسٹری میں انقلاب برپا کرنے والی یہ ایجاد ایم پی تھری ہے۔
اسرائیل نے دو ہفتے تک اشیا اور تیل کی غزہ پٹی تک ترسیل بند کئے رکھنے کے بعد پیر کے روز یہ پابندی اٹھائی تھی اورامدادی اشیا سے بھرے تینتیس ٹرکوں کو غزہ پٹی کی طرف جانے کی اجازت دی تھی۔ اسرائیلی وزیراعظم ایہود اولمرٹ نے فلسطینی انتظامیہ کے صدر سے ملاقات میں کہا تھا کہ وہ فلسطینی علاقوں میں انسانی المیے کو جنم نہیں لینے دیں گے تاہم اسرائیل پر فلسطینی علاقوں سےمسلسل راکٹ حملوں کے بعد اسرائیل نے ایک بار پھرغزہ پٹی کی ناکہ بندی کر کے ترسیل کے راستے بند کر دیئے ہیں۔ امدادی گروپوں کا کہنا ہے کہ غزہ پٹی میں پندرہ لاکھ فلسطینی آباد ہیں اورپیر کو روانہ کئے جانے والے ٹرک، آبادی کی ضروریات کے لحاظ سے ناکافی ہیں۔ اسرائیلی حکام کا مسلسل یہ کہنا ہے کہ فلسطینی علاقوں سے راکٹ حملوں کا سلسلہ بند نہیں ہو رہا۔ اس سے قبل پیر کے روزاسرائیل نے گزشتہ دو ہفتوں کے دوران پہلی مرتبہ غزہ پٹی سے ملحقہ سرحد کو امدادی سامان کے لئے کھول دیا تھا۔ اسرائیلی وزارت دفاع کے مطابق اشیائے خوردنوش لے جانے والے تینتیس ٹرکوں کو غزہ پٹی جانے کی اجازت دی گئی۔ دوسری جانب اسرائیلی وزیراعظم ایہود اولمرٹ اورفلسطینی انتظامیہ کے صدر محمود عباس کی یروشلم میں ملاقات ہوئی۔ اس ملاقات میں محمود عباس نے اسرائیل کی جانب سے غزہ پٹی کی ناکہ بندی کو مجرمانہ عمل قراردیا۔ جبکہ اسرائیلی حکام کے مطابق یہ اقدام غزہ پٹی سے کئے جانے والے راکٹ حملوں کا ردعمل ہے۔,غزہ پٹی میں غذا اورایندھن کی کمی کے حوالے سے بین الاقوامی امدادی گروپوں کی جانب سے خبردار کئے جانے کے باوجود اسرائیل نے ایک بار پھر غزا پٹی کی ناکہ بندی کر دی ہے۔
ایران میں کورونا وائرس سے ہونے والی ہلاکتوں کی تعداد 15 ہو گئی ہے جبکہ ملک کے نائب وزیر صحت کے بھی اس وائرس سے متاثر ہونے کی تصدیق کی گئی ہے۔  وزرت صحت کے ترجمان نے تصدیق کی ہے کہ نائب وزیر ایرج حریرچی کورونا وائرس کا شکار ہو گئے ہیں اور انھیں قرنطینہ میں بھیج دیا گیا ہے۔  حکام نے گذشتہ ایک ہفتے کے دوران 95 افراد میں اس وائرس کی تشخیص کی ہے تاہم یہ خیال ظاہر کیا جا رہا ہے کہ اصل تعداد اس سے کہیں زیادہ ہو سکتی ہے۔  عالمی ادارہ صحت کا کہنا ہے کہ ملک میں ان کیسز کی تعداد اچانک بڑھ جانا گہری تشویش کا باعث ہے۔  ادارے کے ریجنل ڈائریکٹر نے منگل کو ایران پہنچنا تھا تاہم ان کی روانگی موخر کر دی گئی ہے۔  ڈبلیو ایچ او نے کہا ہے کہ وہ ایک الگ دورے کے لیے تاریخوں کو حتمی شکل دے رہے ہیں اس میں تکنیکی مشن اور طبی ضرورت کی اشیا سمیت وائرس کی تشخیص کے لیے استعمال ہونے والی کٹس بھی بھجوائی جائیں گی۔  اب تک دنیا بھر میں اس وائرس کے 80 ہزار سے زیادہ کیسز رپورٹ ہو چکے ہیں اور 2700 ہلاکتوں کی تصدیق ہو چکی ہے۔  ہلاک اور متاثر ہونے والوں میں بڑی تعداد چین میں ہے۔  بی بی سی فارسی کے نامہ نگار رانا رحم پور کا کہنا ہے کہ ملک کے مختلف شہروں سے آنے والی اطلاعات سے اندازہ ہوتا ہے کہ متاثرین کی اصل تعداد اس سے کہیں زیادہ ہے جنتی حکام بتا رہے ہیں۔  اٹلی کے برعکس ایرانی حکام نے اپنے ملک کے متاثرہ علاقوں میں  قرنطینہ سینٹر بنانے سے انکار کیا ہے۔ ان کا کہنا ہے کہ قدیم طریقہ ہے اور وہ اس پر یقین نہیں رکھتے۔  باوجود اس کے کہ قم اس وائرس سے بہت متاثر ہے  قم اور مشہد میں ابھی تک زیارت کے مقامات کھلے ہوئے ہیں۔  اس کے علاوہ ایران کے پاس وائرس سے نمٹنے اور اس کی تشخیص کے لیے طبی سامان کی بھی کمی ہے۔  یہاں ماسک کم پڑیں گے اور میڈیکل کٹس کی بھی کمی ہے۔  نامہ نگار کے مطابق ایرانیوں کی اکثریت پریشان ہے۔  نائب وزیر صحت حریرچی میں کورونا وائرس کی تشخیص سے ان کی اس پریس کانفرنس سے ایک روز بعد ہی ہوئی ہے جس میں وہ ٹی وی پر کھانسی کرتے ہوئے دکھائی دیے تھے۔  انھوں نے قم سے منتخب ممبر قومی اسمبلی ایران کے اس دعوے کی بھی تردید کی کہ حکام اس وائرس کے ایران میں پھیلاؤ کے بارے میں کچھ چھپا رہے ہیں۔  ایران اپنے ہمسایہ ممالک بحرین، افغانستان، عراق اور کویت اور عمان میں وہ پہلا ملک ہے جہاں اس وائرس تصدیق ہوئی۔ اب ان ممالک نے ایران آنے جانے پر سفری پابندیاں عائد کر دی ہیں۔  ایک ماہ کے لیے ایمریٹس اور اتحاد نے بھی ایران کے لیے اپنی تمام فضائی سروس معطل کر دی ہے۔ ,ایران میں کورونا وائرس سے ہونے والی ہلاکتوں کی تعداد 15 ہو گئی ہے جبکہ ملک کے نائب وزیر صحت کی بھی اس وائرس سے متاثر ہونے کی تصدیق کی گئی ہے۔
خواجہ محمد آصف نے یہ بھی واضح کیا ہے کہ یہ امریکا کی خام خیالی ہے کہ وہ افغانستان میں عسکریت پسندوں کے خلاف پاکستان کو ڈرا دھمکا کر یا اسلام آباد حکومت کو منفی کر کے جیت سکتا ہے۔ ان کا کہنا ہے کہ ٹرمپ انتظامیہ نے دہشت گردی کے خلاف جنگ میں پاکستانی کردار اور اتحادی ہونے کی حوصلہ افزائی نہیں کی ہے جو ایک مناسب قدم نہیں قرار دیا جا سکتا۔ بیس ستمبر کو اسلام آباد کے فائیو اسٹار میریٹ ہوٹل پر حملہ کیا گیا تھا، جس کے نتیجے میں ساٹھ افراد لقمہٴ اجل بنے تھے۔ اس حملے میں دو سو سے زائد افراد زخمی ہوئے تھے۔ ہلاک ہونے والوں میں پانچ غیرملکی بھی شامل تھے جبکہ زخمی خیر ملکیوں کی تعداد پندرہ تھی۔ سولہ دسمبر کا دن پاکستان میں قہر کا باعث بن گیا تھا۔ اس دن شدت پسندوں نے پشاور کے ایک اسکول پر حملہ کرتے ہوئے ایک سو چوّن افراد کو موت کے گھاٹ اتار دیا تھا۔ ان میں سے زیادہ تر بچے ہی تھے۔ اسی برس دو نومبر سن دو ہزار چودہ کو پاکستان اور بھارت کے مابین واقع مرکزی سرحدی گزر گاہ کے قریب ہی ایک خود کش حملہ ہوا تھا، جس میں پچپن افراد لقمہٴ اجل بنے تھے۔  کوئٹہ میں دہشت گردی کی ایک کارروائی کے نتیجے میں کم ازکم انسٹھ افراد ہلاک جبکہ سو سے زائد زخمی ہو گئے ہیں۔ فوج کے مطابق اس مرتبہ نقاب پوش خود کش حملہ آوروں نے پولیس کی ایک تربیتی اکیڈمی کو نشانہ بنایا ہے۔ اس حملے میں زندہ بچ جانے والے ایک زیر تربیت پولیس اہلکار کا کہنا ہے،’’جنگجو سیدھے ہماری بیرک میں پہنچے اور انہوں نے اندھا دھند فائرنگ شروع کر دی۔ ہم چیختے چلاتے بیرک میں ادھر ادھر بھاگنے لگے۔‘‘ ,پاکستان نے آج بدھ کے دن امریکی صدر ڈونلڈ ٹرمپ کی جانب سے گزشتہ روز کی جانے والی تنقید کو ’مایوس کن‘ قرار دیا ہے۔ اسلام آباد حکام نے دہشت گرد تنظیموں سے تعاون کے امریکی الزامات کو بھی مسترد کیا۔
ایمسٹرڈیم کے دفتر استغاثہ کے مطابق حملہ آور ایک شوٹنگ کلب کا ممبر تھا اوراس کے پاس اسلحہ رکھنے کے مختلف پانچ لائسنس تھے۔ حکام نے تصدیق کی ہے کہ حملہ آور سمیت ہلاک شدگان کی تعداد سات ہے۔ دی ہیگ میں دفتر استغاثہ نے حملہ آور کی شناخت Tristan van der Vlis سے کی ہے۔ بتایا گیا ہے کہ اس کی عمر چوبیس برس تھی اور وہ ایک شوٹنگ کلب کا ممبر تھا۔ دفتر استغاثہ کی ترجمان کیٹی نوئے نے بتایا ہے کہ حملہ آور کے پاس تین قسم کے مختلف آتشی اسلحہ تھا،’ تاہم ابھی تک معلوم نہیں ہو سکا ہے کہ اس نے ایک ہی سے فائرنگ کی یا تینوں استعمال کیے‘۔ کیٹی نوئے نے کہا کہ حملہ آور نے ایک خط بھی چھوڑا ہے تاہم انہوں نے اس بارے میں کوئی مزید تفصیل نہیں بتائی ہے۔ انہوں نے بتایا کہ Tristan van der Vlis اپنے والد کے ساتھ شاپنگ سینٹر کے قریب ہی رہتا تھا۔ نوئے کے بقول قتل کی اس واردات میں وہ اکیلا تھا اور اس کا ساتھ دینے والا کوئی نہیں تھا۔ انہوں نے کہا کہ اس حوالے سے ابھی تحقیقات کا عمل جاری ہے۔ بتایا گیا ہے کہ حملہ آور نے ہفتے کی صبح ریڈرہوف نامی شاپنگ مال میں داخل ہو کر بلا تخصیص فائرنگ شروع کر دی۔ اس وقت وہاں بچے اور خواتین بھی موجود تھیں۔ عینی شاہدین کے مطابق فائرنگ کا سلسلہ دس سے بیس منٹ تک جاری رہا اور بعد ازاں حملہ آور نے خود کو گولی مار کر خودکشی کر لی۔ اس واقعہ کے بعد فوری طور پر اس مقام پر واقع تین شاپنگ مال خالی کرا لیے گئے۔ اس وقت یہ خوف محسوس کیا جا رہا تھا کہ شاید حملہ آور ایک نہیں بلکہ اس کے ساتھی بھی ہیں۔ تاہم بعد میں یہ بات غلط ثابت ہوئی۔ ادارت: عابد حسین,ہالینڈ کے دارالحکومت ایمسٹرڈیم میں فائرنگ کے ایک واقعہ کے میں کم ازکم چھ افراد ہلاک جبکہ دس زخمی ہو گئے ہیں۔ حکام کے مطابق ہفتے کو پیش آنے والے اس واقعہ کے بعد حملہ آور نے خود کو گولی مار کر ہلاک کرلیا۔
" یہ ملزمان گزشتہ کئی برسوں سے کیوبا میں گوانتانامو کے حراستی مرکز میں قید ہیں۔ ان افراد پر گیارہ ستمبر کے دہشت گردانہ حملوں کی منصوبہ بندی اور عمل درآمد، قتل اور املاک کو نقصان پہنچانے جیسے الزامات عائد ہیں۔ امریکی محکمہ دفاع کے بیان کے مطابق، ’ان پانچوں پر الزامات ہیں کہ انہوں نے گیارہ ستمبر کے حملوں کی منصوبہ بندی اور عمل درآمد کر کے گیارہ ستمبر 2001 کو نیویارک، واشنگٹن اور پینسلوینیا میں اغوا کردہ جہازوں سے حملے کیے، جن کے نتیجے مین 2976 افراد ہلاک ہوئے۔‘  ان ملزمان کے نام خالد شیخ محمد (پاکستان سے تعلق رکھنے والے والدین کے ہاں کویت میں پیدا ہوئے)، رمزی بن الشیبہ (یمنی شہری)، علی عبدالعزیز علی عرف عمار البلوچی (پاکستانی شہری)، ولید بن آتش (سعودی شہری) اور مصطفیٰ احمد الحوسوی (سعودی شہری) ہیں۔ پینٹاگون کے مطابق ان افراد کو فوجی کمیشن کے سامنے اگلے تیس روز کے اندر پیش کر دیا جائے گا تاہم مشترکہ مقدمے کی سماعت میں کچھ ماہ لگ سکتے ہیں۔ یہ فوجی کمیشن گوانتانامو ہی میں اس مقدمے کی سماعت کرے گا۔  خالد شیخ محمد جنہیں امریکہ میں ""KSM'' کے نام سے جانا جاتا ہے، سے تفتیش کے دوران مبینہ طور پر استعمال کیے جانے والے عقوبتی طریقے امریکہ میں تنقید کا نشانہ بنائے جاتے رہے ہیں، جس کی وجہ سے یہ معاملہ بھی درپیش رہا کہ آیا ان طریقوں سے کروایا جانے والا اعتراف عدالت کے سامنے بھی قائم رہے گا یا نہیں۔ تاہم امریکی محکمہ دفاع کا کہنا ہے کہ خالد شیخ محمد کا معاون ماجد خان وعدہ معاف گواہ بن چکا ہے اور وہ باقی ملزمان کے خلاف گواہی دینے پر تیار ہے۔",امریکہ کی جانب سے بدھ کے روز گیارہ ستمبر دو ہزار ایک کے حملوں کی منصوبہ بندی کا دعویٰ کرنے والے خالد شیخ محمد اور دیگر چار افراد کے خلاف مقدمہ چلانے کا اعلان کیا گیا ہے۔
 ماہرین نے 29 جنوری کو آشو توش مہاراج کو طبی طور پر مردہ قرار دیا تھا۔ تاہم ان کے عقیدت مندوں نے بھارت کی شمالی ریاست پنجاب کے ایک چھوٹے سے شہر میں واقع ایک آشرم میں ان کی لاش کو ایک فریزر میں رکھا ہوا ہے اور ان کو روز اس امید کے ساتھ دیکھتے ہیں کہ وہ کب ’مراقبے‘ سے باہر آ کر ان سے مخاطب ہوتے ہیں۔  وشوا آنند قبل ازیں رواں ہفتے کے آغاز میں کہہ چکے ہیں، ’’مہاراج جی ابھی تک اپنے عقیدت مندوں کو مراقبے میں یہ پیغامات دے رہے ہیں کہ جب تک وہ لوٹ نہیں آتے ان کے جسم کو محفوظ رکھا جائے۔‘‘  آشوتوش مہاراج کی لاش کو فریزر میں رکھنے کے فیصلے کو ایک ایسے فرد کی طرف سے عدالت میں چیلنج کر دیا گیا ہے جو خود کو ان کا سابق ڈرائیور قرار دیتا ہے۔ میڈیا رپورٹس کے مطابق اس شخص کا کہنا ہے کہ مہاراج کے بعض عقیدت مند ان کی لاش کو اس لیے نہیں چھوڑ رہے کیوں کہ وہ ان کی جائیداد میں سے حصہ لینے کے خواہشمند ہیں۔  ’دیویا جوتی جگ رتی سنستھان‘ کے ایک اور ترجمان لکھوندر سنگھ نے جو ایک قریبی گاؤں کے سربراہ بھی جہاں مہاراج کے بہت سے عقیدت مند موجود ہیں، مقامی میڈیا کو بتایا کہ وہ صرف انتظار کریں گے: ’’جب ہم اپنی آنکھیں بند کرتے ہیں تو ہم مہاراج سے بات کر سکتے ہیں جنہوں نے ہمیں یقین دلایا ہے کہ وہ واپس آئیں گے۔,ایک بھارتی گُرو کو جنہیں ڈاکٹرز مردہ قرار دے چکے ہیں، ان کے پیروکاروں نے انہیں گزشتہ چھ ہفتوں سے ایک فریزر میں رکھا ہوا۔ ان کا ماننا ہے کہ گرو جی گہرے مراقبے میں مصروف ہیں اور وہ ان کی رہنمائی کے لیے واپس لوٹیں گے۔
اقوام متحدہ میں متعین لیبیا کے ڈپٹی سفیر ابراھیم ڈا بھاشی کا کہنا ہےکہ یہاں عرب دنیا سے تعلق رکھنے والےسفارت کاروں نے اس اجلاس کے انعقاد کے لیے درخوست دی تھی۔ جنرل اسمبلی کے 4 نومبر کے اجلاس میں اس رپورٹ کو زیر بحث لایا جائے گا۔  اسرائیل پہلے ہی اس رپورٹ کو یک طرفہ قرار دیتے ہوئے مسترد کر چکا ہے۔ اس رپورٹ پر حقوق انسانی کی عالمی کونسل میں ووٹنگ کے بعد اسے جنرل اسمبلی میں بحث کے لئے پیش کیا جا رہا ہے۔ اسرائیل 47 ملکوں پر مشتمل اقوام متحدہ کی کونسل برائے انسانی حقوق پر بھی جانبداری کا الزام عائد کرتا ہے۔ اسرائیل کا مؤقف ہے کہ یروشلم نے غزہ کارروائی اپنے شہریوں کو حماس کے راکٹ حملوں سے بچانے کے لئے کی تھی۔ اقوام متحدہ میں اسرائیلی نائب سفیر ڈینی کارمن نے ایک مرتبہ پھر گولڈ سٹون رپورٹ کو جانبدار قرار دیتے ہوئے کہا ہے کہ نیویارک میں اس رپورٹ پر بحث سے کچھ حاصل نہیں ہوگا۔ یہ رپورٹ اقوام متحدہ کےتحقیقاتی مشن نے کم و بیش 6 ماہ کی کوششوں کے بعد مرتب کی ہے۔ عالمی ادارے کے اس مشن کی سربراہی جنوبی افریقہ سے تعلق رکھنے والے رچرڈ گولڈسٹون کر رہے تھے۔ غزہ جنگ کے حوالے سے اپنی اس خاص تحقیقاتی رپورٹ میں گولڈسٹون نے اسرائیل اور حماس دونوں پر جنگی جرائم کے ارتکاب کا الزام عائد کیا تھا۔ پچھلے برس کے آخر میں شروع ہونے والی اس جنگ میں 1400 فلسطینی اور 13 اسرائیلی ہلاک ہوئے تھے۔ اس رپورٹ میں اسرائیلی رہنماؤں اور حماس عسکریت پسندوں کے خلاف بین الاقوامی عدالت میں مقدمہ چلانے کی سفارش کی گئی ہے۔,اقوام متحدہ کی جنرل اسمبلی آئندہ ہفتے رچرڈ گولڈ سٹون کی رپورٹ پر بحث کرے گی ۔ گولڈ سٹون کی اس رپورٹ میں ان حقائق کی نشاندہی کی گئی ہے، جو اسرائیل اور حماس پر جنگی جرائم کے ارتکاب سے متعلق ہیں۔
 سالاس نے مزيد بتايا کہ مقامی حکام نے اپنے شہريوں کی صحت اور بنيادی حقوق کے تحفظ کے ليے سب کچھ کيا۔ اُس نے فارم کے مالک کو فضا سے دوا چھڑکنے سے روک ديا اور صرف زمينی کارکنوں کے ذريعے کم مقدار ميں دوا چھڑکنے کی اجازت دی۔ ليکن فارم کے مالک نے اسے اپنے حقوق ميں مداخلت سمجھا اور عدالت کا رُخ کيا، جہاں پہلے مقامی انتظاميہ اور شہريوں کو کاميابی ملی۔ ليکن سالاس نے کہا کہ منڈاناؤ پر کيلوں کی کاشت Dole اور Del Monte جيسی بڑی امريکی کمپنيوں کے ہاتھ ميں ہے اور اُن کے کيڑے مار ادويات تيار کرنے والی بڑی کمپنيوں کے ساتھ روابط ہيں۔ اُنہوں نے برطانيہ سے ايک ماہر کو بلوايا، جس نے کہا کہ چھڑکی جانے والی دوائيں بالکل محفوظ اور غير مضر ہيں۔  سالاس کو اس ماہر کے بيان پر يقين نہيں ہے، ليکن مقامی انتظاميہ اور شہريوں کو اگلی عدالت ميں ناکامی کا منہ ديکھنا پڑا اور اب اُنہيں صرف سپريم کورٹ سے انصاف کی اميد ہے۔ ليکن اس دوران جہازوں سے کيڑے مار ادويات چھڑکنے کا سلسلہ جاری ہے۔  افريقہ اور ترقی پذير ملکوں ميں مزدوروں کی شرائط کار بہت سخت ہيں۔ اجرتيں بہت کم ہيں اور لوگوںسے جبراً صنعتکاروں کے ليے علاقے بھی خالی کرائے جاتے ہيں۔ اگر انسانی حقوق کے کارکن شہريوں کی مدد کو آتے ہيں، تو اُنہيں جھوٹے الزامات لگا کر عدالتوں ميں پيش کيا جاتا اور سزائيں بھی دلائی جاتی ہيں۔,کثيرالقومی کمپنيوں پر دباؤ بڑھتا جا رہا ہے کہ وہ انسانی حقوق کا احترام کريں۔ خاص طور پر ترقی پذير ملکوں ميں ملٹی نيشنل فرمز کے ملازمين اور مقامی آبادی کو عالمگيريت کی بھاری قيمت ادا کرنا پڑ رہی ہے۔
بحرین کی سرکاری خبر ایجنسی بی این اے کے مطابق شیخ حماد بن عیسیٰ نے ملکی فوجی دستوں سے خطاب کرتے ہوئے کہا کہ بحرین میں ایک بڑے غیر ملکی منصوبے کی بیس سے لے کر تیس برس تک اس لیے تیاری کی جاتی رہی کہ اس پر عملدرآمد اس وقت کیا جائے، جب زمین ہموار ہو۔ انہوں نے کہا کہ بحرین کی حکومت اور عوام ان تمام ہمسایہ ملکوں کے شکر گزار ہیں، جنہوں نے گزشتہ کئی ہفتوں سے جاری مظاہروں پر قابو پانے میں مناما حکومت کی مدد کی۔ بی این اے نے لکھا ہے کہ شیخ حماد بن عیسیٰ الخلیفہ نے یہ بھی کہا کہ خلیج کی کسی عرب ریاست کے خلاف ایسا اگر ایک بھی غیر ملکی منصوبہ کامیاب ہو گیا تو اس کے اثرات لازمی طور پر تمام ہمسایہ ریاستوں پر پڑیں گے۔ اس فوجی کارروائی اور اس کی شدت نے جہاں ایک طرف بحرین میں اُس اکثریتی مقامی شیعہ آبادی کو قطعی طور پر حیران کر دیا تھا، جو مقامی حکمرانوں کے خلاف تحریک کی اصل قوت تھی، وہیں اس کارروائی پر خطے کی غیر عرب شیعہ طاقت ایران نے بھی بہت ناپسندیدگی کا اظہار کیا تھا۔ بحرین میں شیخ حماد بن عیسیٰ الخلیفہ کے ملکی فوج کے ارکان سے اتوار اور پیر کی درمیانی شب خطاب کے دوران اختیار کیے گئے اس بہت واضح موقف سے صرف ایک روز قبل ایران اور بحرین نے ایک دوسرے کے اپنے ہاں متعینہ سفیروں کو فوری طور پر ملک چھوڑنے کا حکم بھی دے دیا تھا۔,بحرین کے حکمران حماد بن عیسیٰ الخلیفہ نے اپنے ملک میں فوجی مدد کے طور پر مسلح دستے بھیجنے والے ہمسایہ ملکوں کا شکریہ ادا کرتے ہوئے کہا ہے کہ سلطنت بحرین کے خلاف ایک بڑا غیر ملکی منصوبہ ناکام بنا دیا گیا ہے۔
 افغانستان کے شہری محمد نبی کا 20 سالہ بھائی گل اور چار دیگر نوجوان مشرقی شہر جلال آباد میں ایک ہیلی کاپٹر حملے میں گزشتہ برس اکتوبر میں ہلاک ہو گئے تھے۔ محمد نبی بتاتے ہیں، ’’حملے کے تین روز بعد، امریکی کمانڈر نے ہمیں فوجی اڈے پر بلایا اور کہا ہمیں معاف کر دیجئے گا۔ ہم نے کہا ہم تمہیں معاف نہیں کریں گے اور نہ ہی ہمیں تمہاری رقم کی ضرورت ہے۔ ہم اس واقعے میں ملوث افراد کو انصاف کے کٹہرے میں دیکھنا چاہتے ہیں۔ ہم چاہتے ہیں کہ تم عدالت کا سامنا کرو۔‘‘  گیارہ اگست کو کابل میں جاری کردہ اس رپورٹ میں سن 2009ء تا 2013ء افغانستان میں غیرملکی عسکری کارروائیوں میں عام شہریوں کی ہلاکتوں کو موضوع بنایا گیا ہے، جب کہ یہ دیکھا گیا ہے کہ آیا ایسے واقعات میں ملوث فوجیوں کے خلاف کوئی کارروائی کی گئی یا نہیں۔  رپورٹ میں فضائی حملوں اور رات کی تاریکی میں کئے گئے فوجی آپریشنز کے تناظر میں اس 84 صفحاتی رپورٹ میں اس بات پر بحث کی گئی ہے کہ متعدد ممکنہ جنگی جرائم کی نہ تو تفتیش ہوئی اور نہ ہی ان میں ملوث کسی فوجی کو سزا کا سامنا کرنا پڑا۔  افغان محقق نے ڈی ڈبلیو سے بات چیت میں بتایا کہ ایمسنٹی انٹرنیشنل نے اپنی اس رپورٹ میں گزشتہ پانچ برسوں میں ہونے والی شہری ہلاکتوں کے ان دس واقعات پر توجہ مرکوز کی، جن میں غیرملکی فوجیوں کے ہاتھوں بڑی تعداد میں عام شہری ہلاک ہوئے۔ اس واقعات میں قندوز میں سن 2009ء میں جرمن فوج کی جانب سے فضائی مدد طلب کرنے پر کیے جانے والے نیٹو حملے اور سن 2012ء میں ہونے والے ایک ڈرون حملے میں چار بالغ اور ایک نوجوان لڑکے کی ہلاکت جیسے واقعات شامل ہیں۔,حقوقِ انسانی کی عالمی تنظیم ایمنسٹی انٹرنیشنل نے اپنی تازہ رپورٹ میں امریکا پر الزام عائد کیا ہے کہ اس نے افغانستان میں شہری ہلاکتوں کی تفتیش اور ملوث فوجیوں کو سزا دینے کے حوالے سے انتہائی ناقص کاکردگی کا مظاہرہ کیا۔
کئی تجزیہ نگاروں کے خیال میں اب روایتی طور پر تہران کے علاوہ دوحہ بھی سعودی عرب کی پالیسیوں کا مخالف نظر آ رہا ہے، جس کے ممکنہ اثرات مشرق وسطیٰ کے علاوہ جنوبی ایشیا پر بھی مرتب ہوں گے۔ متعدد مبصرین کی رائے میں پاکستان اس وقت ایک بہت پیچدہ صورت حال سے دو چار ہے۔ ایک سوال کے جواب میں ڈاکٹر میمن نے کہا، ’’تہران اور ریاض کے درمیان توازن کی بات کرنا غیر منطقی ہے۔ قطر کے خلاف اقدامات نے واضح کر دیا ہے کہ سعودی عرب تابعداری چاہتا ہے۔ ریاض کو کئی غیر جانبداری نہیں چاہیے۔ اس صورت حال میں تقسیم واضح ہے۔ ایک طرف مصر، سعودی عرب، بحرین ، متحدہ عرب امارات، امریکا، اسرائیل اور کچھ اور ممالک ہیں جب کہ دوسری طرف ایران، چین، روس، عراق، شام اور خطے میں تہران کے اتحادی ہیں۔ تو پاکستان کا یہ کہنا کہ ان حالات میں وہ غیر جانبدار رہے گا، حقیقت پسندانہ بات نہیں ہے۔ میرے خیال میں پاکستان کو اگر حتمی طور پر ایران اور سعودی عرب میں سے کسی ایک کا انتخاب کرنا ہوا، تو اسلام آباد کا جھکاؤ ریاض کی طرف زیادہ ہوگا۔‘‘,سعودی عرب، مصر، بحرین اور متحدہ عرب امارات کی طرف سے قطرکے خلاف اقدامات نے پاکستان کے لیے ایک نئی مشکل کھڑی کر دی ہے۔ ماہرین کے مطابق خلیجی خطے میں تناؤ کے اثرات مشرق وسطیٰ کے علاوہ جنوبی ایشیا پر بھی مرتب ہوں گے۔
 میکسیکو کے شہر لاس کابوس میں ہونے والی عالمی اقتصادی سربراہی کانفرنس کے نتائج واضح طور پر دیکھے جا سکتے ہیں۔ یورو ممالک نے مشترکہ کرنسی کو مضبوط بنانے اور خود پر عالمی منڈیوں کا اعتماد بحال کرنے کا عہد کیا ہے۔ جواباً میں جی ٹوئنٹی ممالک نے اعتراف کیا ہے کہ یورو بحران کے حل میں اٹھائے جانے والے ابتدائی اقدامات درست سمت میں تھے، جن کے نتائج دیکھے جا سکتے ہیں۔ اس سربراہی اجلاس میں انگیلا میرکل کے بچتی اقدامات کو شدید تنقید کا سامنا رہا۔ امریکا اور ابھرتی ہوئی معیشتوں کی نظر میں بچتی اقدامات کی پالیسیاں یورو زوں کے بحران پر اثر انداز ہو رہی ہیں۔ یہ متنازعہ بحث گزشتہ روز 20 جون تک جاری رہی اور جرمن چانسلر بچتی اقدامات کے حوالے سے اپنے مؤقف پر قائم رہیں۔,میکسیکو میں ہونے والے دنیا کی 20 بڑی اقتصادی طاقتوں کے اجلاس کا اختتامی اعلامیہ جاری کیا جا چکا ہے۔ جی ٹوئنٹی کانفرنس میں انگیلا میرکل اپنی کامیابی کا دعوی کر سکتی ہیں۔
"اقوام متحدہ میں ایرانی مشن کا تاہم کہنا ہے کہ جواد ظریف کو ویزا نہ دینے کے امریکی فیصلے کے بارے میں اسے ابھی باضابطہ کوئی اطلاع نہیں ملی ہے۔ ایرانی وزیر خارجہ کو ویزا دینے سے انکار کے متعلق پوچھے گئے سوال پر اقوام متحدہ میں ایرانی مشن نے خبر رساں ایجنسی روئٹرز کو بتایا، ”ہم نے میڈیا میں اس طرح کی رپورٹیں دیکھی ہیں لیکن وزیر خارجہ جواد ظریف کے ویزا کے بارے میں امریکا یا اقو ام متحدہ کی طرف سے ہمیں باضابطہ کوئی اطلاع نہیں موصول ہوئی۔"" اقوام متحدہ کی سلامتی کونسل کی میٹنگ جمعرات نو جنوری کو ہونے والی ہے۔ جمعہ تین جنوری کو بغداد کے نواح میں ایک امریکی ڈرون حملے میں ایران کے چوٹی کے فوجی کمانڈر قاسم سلیمانی کی ہلاکت کے بعد یہ پہلا موقع ہوگا جب ایرانی وزیر خارجہ جواد ظریف بین الاقوامی برادری سے خطاب کریں گے۔ اقوام متحدہ میں ایرانی سفیر ماجد تخت روانچی نے سلامتی کونسل سے اس حملے کی مذمت کرنے اور امریکا کی طرف سے اس طرح کی یک طرفہ کارروائیوں پر روک لگانے کے لیے اقدامات کرنے کی اپیل کی ہے۔ جواد ظریف کو ویزا دینے سے انکار کی خبرایسے وقت سامنے آئی ہے جب امریکی محکمہ دفاع پینٹاگون نے ایرانی ثقافتی مقامات کو نشانہ بنانے کے امریکی صدر ڈونلڈ ٹرمپ کی دھمکی سے خود کو الگ کر لیا ہے۔ دریں اثنا جرمنی سمیت یورپی ممالک نے فریقین سے تحمل سے کام لینے کی اپیل کی ہے۔ جرمن وزیر خارجہ ہائیکو ماس نے کہا، ”فریقین انتہائی تحمل اور ذمہ داری سے کام لیں۔""",امریکا نے ایرانی وزیر خارجہ محمد جواد ظریف کو اقوام متحدہ کی سلامتی کونسل کی میٹنگ میں شرکت کے لیے ویزا دینے سے انکار کر دیا ہے۔
باہمی تعاون سے افزائش نسل کرنے والی سپیشیز بڑے خاندانی گروہوں میں رہتی ہیں جہاں مختلف افراد مل کر اولاد کی پرورش کرتے ہیں۔ یہ حیرت کی بات ہے کہ شاید چمپینزی جیسے دوسرے بندر اس طرح بچے نہیں پالتے۔ اگرچہ انسان اور چمپینزی دونوں پیچیدہ سماجی گروہوں میں رہتے ہیں، جن میں رشتہ دار اور غیر رشتہ دار شامل ہوتے ہیں، لیکن ان کا قریب سے معائنہ کرنے سے اس حوالے سے کچھ سخت اختلافات بھی سامنے آتے ہیں۔  چمپینزی مائیں اپنے نوزائیدہ بچوں کو اکیلے پالتی ہیں، کسی اور کی بہت کم یا کوئی مدد نہیں ہوتی، یہاں تک کہ باپ کی بھی نہیں۔ یہی حال گوریلا، اورنگوتان اور بونوبو کا بھی ہے۔ مزید براں یہ کہ مادہ ایپس (بندر) کو مینوپاز نہیں ہوتا، یعنی وہ ساری زندگی بچے پیدا کر سکتی ہیں۔ نتیجاتاً، یہ بہت عام ہے کہ ماں اور بیٹی ایک ہی وقت میں اپنی اپنی اولاد کی پرورش کر رہی ہوں۔ اس کی وجہ سے ایک ممکنہ دادی کے لیے اپنے پوتے پوتیوں کی پرورش میں مدد کرنے کی صلاحیت محدود ہو جاتی ہے۔ ایبے پیج ایک حیاتیاتی اینتھروپولوجسٹ (ماہر بشریات) ہیں جنھوں نے فلپائن کی ایک شکاری سوسائٹی ’اگتا‘ کے ساتھ بڑا کام کیا ہے۔ وہ کہتی ہیں کہ ’ہم نے ابھی صرف اس طرح کے روایتی سپورٹ نیٹ ورکس کو مکمل طور پر سمجھنا شروع کیا ہے۔‘ مثال کے طور پر اگتا جیسے معاشروں میں چار سال تک کی عمر کے بچے بھی اکثر خاندان کے کام کرنے والے افراد میں شامل ہوتے ہیں۔ وہ بچوں کو سکھاتے ہیں کہ خطرناک اشیا سے کیسے محفوظ رہنا ہے۔ یہاں تک کہ مادہ میرکات اپنے چھوٹے بہن بھائیوں کو اپنا دودھ بھی پلاتی ہیں۔ بالکل اس بچے کی طرح جس نے اپنی بہن کو بچھو سے بچایا۔ ان کوآپریٹو سوسائٹیز میں دیکھ بھال کی کچھ اہم ترین شکلوں میں کم عمر جانوروں کی حفاظت بھی شامل ہے، تاکہ انھیں شکاریوں سے محفوظ اور مصیبت سے دور رکھا جائے۔ وہ بتاتی ہیں کہ انسانوں کے لیے عام ترتیب یہ نہیں کہ ایک جوڑا ہو جو تنہا بچوں کی پرورش کرے۔ اس کے بجائے، جب بچوں کی پرورش کی بات آتی ہے تو ہمیں عام طور پر مدد کی ضرورت ہوتی ہے اور وہ حاصل بھی ہوتی ہے۔ نہ ہی خواتین کا بطور مائیں اور گھر چلانے والیوں کا تصور اتنا روایتی ہے جیسا کہ کبھی کبھی سمجھا جاتا ہے۔ تاریخی اور  آج کے معاشروں میں، خواتین اپنے خاندانوں کے لیے پیداوار میں اہم کردار ادا کرتی ہیں۔ خواتین گھر چلانے کے لیے کماتی بھی ہیں۔,چیونٹیاں بھی ہمیں بچے پالنے سے متعلق بہت کچھ سکھا سکتی ہیں، جیسے بچوں کی پرورش صرف ماں کی ذمہ داری نہیں۔ حیاتیاتی ارتقا کی ماہر نکولا ریحانی بتاتی ہیں کہ کس طرح قدیم سماجی جبلتیں ابھی بھی ہمارے خاندانوں کو ترتیب دیتی ہیں۔
جرمنی کے مشرقی صوبے برانڈن برگ  میں ایک مشتبہ متاثرہ سور کا پتہ چلا ہے اور اب اس جانور کے نمونے کی مزید جانچ کی جارہی ہے۔ افریقی سوائن فیور ایک ایسی بیماری ہے جو جنگلی سوؤروں سے فارم میں پلنے والے سوؤروں میں منتقل ہوتی ہے۔ اس مشتبہ کیس کا بدھ کے روز اس وقت پتہ چلا جب پولینڈ سے ملحق جرمنی کی سرحد سے چند کلومیٹر دور برانڈن برگ صوبے کے اسپری نائس ضلع میں ایک جنگلی سوؤر کی لاش ملی۔ وزارت خوراک اور زراعت نے ایک بیان میں بتایا کہ جنگلی سوؤر کی لاش کا نمونہ لے کر اسے جانچ کے لیے لیباریٹری میں بھیجا گیا ہے۔ اس سال کے اوائل میں پولینڈ کے ویلکوپولسکا صوبے میں سوؤروں کے تقریباً 450 فارمز کو اس وقت بند کردیا گیا تھا جب وہاں کے ایک فارم میں افریقی سوائن فیور کا پتہ چلا تھا۔ جریدے ’پی ایل او ایس نیگلیکٹڈ ٹراپیکل ڈیزیزز‘ میں محققین نے کہا ہے کہ چمگادڑوں کی کئی اَقسام کے اندر یا تو ایک طویل عرصے سے یہ وائرس موجود تھا اور وہ ابھی تک اتفاق سے انسانوں تک نہیں پہنچا تھا یا پھر اس وائرس کی حامل کوئی چمگادڑ وسطی افریقہ سے اُن علاقوں تک پہنچی ہے، جہاں اب ایبولا ایک وبا کی سی شکل اختیار کر چکا ہے۔ افریقہ میں جنگلی جانوروں کو شکار کرنا اور اُن کا گوشت کھانا ایک معمول کی بات ہے۔ ’بُش مِیٹ‘ کے طور پر ان جانوروں کا گوشت بازاروں میں کھلے عام فروخت کیا جاتا ہے۔ محققین خبردار کر رہے ہیں کہ جنگلی جانوروں میں ایسے ایسے وائرس موجود ہوتے ہیں، جن کا انسان کو ابھی اندازہ تک بھی نہیں ہے۔,جرمنی کی وزارت خوراک اور زراعت نے کہا ہے کہ اسے برانڈن برگ صوبے میں افریقی سوائن فیور(اے ایس ایف)کے ایک مشتبہ کیس کا پتہ چلا ہے۔
وزیرخارجہ شاہ محمود قریشی اور مشیر داخلہ رحمن ملک نے تقریبا ً80 ممالک کو یقین دلایا کہ پاکستانی سرزمین کو دہشت گردی کی منصوبہ بندی کے لئے بھی استعمال نہیں ہونے دیا جائے گا۔ دفترخارجہ سے جاری ہونے والے ایک بیان کے مطابق وزیرخارجہ نے بھارت پرزور دیا کہ وہ الزام تراشی کی بجائے ممبئی حملوں کی تحقیقات میں پاکستان کے ساتھ تعاون کرے جبکہ مشیر داخلہ کا کہنا تھا کہ پاکستان نے ممبئی حملوں کے بعد مشتبہ افراد کو گرفتار کرنے کے علاوہ ایف آئی اے کی خصوصی تحقیقاتی ٹیم بھی تشکیل دی ہے جو بقول ان کے شفاف طریقے سے اپنے کام میں مصروف ہے اور جلد ہی اپنی رپورٹ حکومت کو پیش کر دے گی۔  ادھر تجزیہ نگاروں کے خیال میں اگرچہ پاکستان میں عالمی برادری کو اعتماد میں لینے کا عمل کچھ تاخیر سے شروع ہوا ہے تاہم یہ ایک اچھا اورمثبت اقدام ہے۔ اس بارے میں سابق سیکرٹری داخلہ تسنیم نورانی کا کہنا ہے کہ ’’ پاکستان یہ کوشش کرتا رہا ہے کہ د وطرفہ ایشوزپربات ہو جب کہ بھارت اس کو انٹرنیشنلائز کرنے کی کوشش کر رہا ہے۔ ان کی منصوبہ بندی تو یہ ہے کہ جب تک ان کا الیکشن نہیں ہوتا، انہوں نے یہ دکھانا ہے کہ وہ بڑی سختی سے اس ایشو کو اٹھا رہے ہیں تو اس لحاظ سے بھی اچھا ہے کہ پاکستان کا نکتہ نظر ان سفارت کاروں کے ذریعے جائے گا اور اس سے پاکستان کا درست تاثر ابھرے گا۔ مبصرین کے خیال میں ممبئی حملوں کے بعد یہ پہلا موقع ہے پاکستان نے بھی متحرک سفارت کاری کا آغاز کر دیا ہے۔ جس سے یہ محسوس ہوتا ہے کہ اس پر بین الاقوامی دبائو میں کچھ کمی واقع ہوئی ہے۔,ممبئی حملوں کے بعد سے شدت پسندوں کے خلاف کئے گئے اقدامات پر غیر ملکی سفارت کاروں کو دفتر خارجہ میں جو بریفنگ دی گئی اس کا مقصد عالمی برادری کو یہ باور کرانا تھا کہ پاکستان دہشت گردوں کے خلاف کارروائی میں سنجیدہ ہے۔
انڈیا کی ریاست اترپردیش میں پچھلے دو ہفتوں سے جس طرح سے راشٹریہ سویم سیوک سنگھ یعنی آر ایس ایس  اور بی جے پی کے مرکزی قائدین کی میٹنگیں جاری ہیں اس سے یوپی کی سیاست میں ہلچل مچ گئی ہے۔ وہ کہتے ہیں 'اتر پردیش ایک بڑی ریاست ہے۔ یہاں کے وزیر اعلیٰ اپنے آپ کو اگلے وزیر اعظم کی حیثیت سے دیکھنا شروع کردیتے ہیں۔ چاہے وہ علاقائی پارٹیوں کے رہنما ہوں یا بی جے پی کے ۔ دوسری بات یہ کہ سنگھ یوگی آدتیہ ناتھ کے ساتھ ہے۔ تمام احتجاج کے باوجود سنگھ کہ وجہ سے ہی وہ وزیر اعلیٰ بنے تھے اور آج بھی وہ سنگھ کی پسند ہیں۔ اروند شرما کو پیراشوٹ کی طرح یہاں بھیجنے کا اقدام آر ایس ایس کی نظر میں مناسب نہیں ہے'۔ اترپردیش میں یوگی آدتیہ ناتھ کی قیادت میں بی جے پی حکومت اب اپنی مدت پوری کرنے والی ہے لیکن ریاست میں براہ راست وزیر اعلیٰ کو تبدیل کرنے کا کی بات پچھلے چار سالوں میں کبھی نہیں سامنے آئی جتنے یہ اندیشے آج ظاہر کیے جا رہےہیں یا یوں کہا جائے کہ اس طرح کی گفتگو شروع ہونے سے پہلے ہی دم توڑ دیتی تھی۔ ان کے بقول 'یہ کوئی معمولی بات نہیں ہے۔ وزراء اور ممبران اسمبلی کی جس طرح کی شکایات تھیں انھیں کبھی کوئی اہمیت نہیں دی جاتی تھی صرف چند منتخب افسران پوری حکومت چلا رہے ہیں لہذا یہ بات یقینی ہے کہ یوگی آدتیہ ناتھ کے کام کرنے کا انداز پر سنگھ کے ساتھ ساتھ بی جے پی میں بھی غور شروع ہوچکا ہے۔ یہ بات بھی سچ ہے کہ یوگی آدتیہ ناتھ کی جانب سے بھی اپنی طاقت کا احساس کرایا جاتا رہا ہے۔ اب یہ صورتحال ہے کہ بی جے پی یوگی کو ہٹا بھی نہیں پا رہی ہے اور انکی قیادت میں اگلا الیکشن لڑنے کی  ہمت بھی نہیں کر پا رہی۔ یوگیش مشرا کا کہنا ہے ،'یوگی نے کوئی کامیابی حاصل نہیں کی ہے وہ ایک نامزد امیدوار ہیں۔ سی ایم کی کرسی انھیں دی گئی ہے ان کے نام پر الیکشن نہیں جیتا گیا۔ یہاں تک کہ وہ پارٹی عہدیدار بھی نہیں تھے۔ اسی وجہ سے وہ مرکزی قیادت لیے ایک چیلنج نہیں ہیں۔ 'مرکزی قیادت کی پریشانی یہ ہے کہ اگر 2022 میں یوپی انتخابات ہار گئے تو اس کا اثر سال 2024 میں ہونے والے لوک سبھا  یعنی عام انتخابات پر بھی پڑے گا۔ مغربی بنگال میں شکست کے بعد یہ ڈر اب زیادہ بڑھ گیا ہے۔ اسی لیے بی جے پی کی مرکزی قیادت اسمبلی انتخابات میں کوئی بھی خطرہ مول نہیں لینا چاہتی'۔,انّڈیا کی ریاست اترپردیش میں پچھلے دو ہفتوں سے جس طرح سے آر ایس ایس اور بی جے پی کے مرکزی قائدین کے اجلاس جاری ہیں اس سے سیاست میں ہلچل مچ گئی ہے۔ ماہرین کے مطابق مرکزی قیادت پریشان ہے کہ اگر پارٹی مغربی بنگال کے بعد 2022 میں اترپردیش میں بھی ہار گئی تو اس کا اثر سال 2024 میں ہونے والے عام انتخابات پر بھی پڑ سکتا ہے۔
 INFN کی ویب سائٹ پر جاری ہونے والے ایک بیان کے مطابق، ’’ٹھنڈا کیا گیا تانبے کا ٹکڑا، 15 دنوں تک کائنات کا یہ سرد ترین مکعب میٹر تھا‘‘۔ اس بیان میں مزید کہا گیا ہے، ’’یہ اس سائز کے کسی جسم کو مطلق صفر کے قریب ترین درجہ حرارت تک ٹھنڈا کرنے کے حوالے سے اولین تجربہ ہے۔‘‘  ایک کیوبک میٹر یا 35 کیوبک فٹ حجم کے اس تانبے کا وزن 400 کلوگرام تھا۔ اس ٹکڑے کو منفی 273.144 ڈگری سینٹی گریڈ تک ٹھنڈا کرنے میں کامیابی حاصل کی گئی۔ فارن ہائیٹ اسکیل پر یہ درجہ حرارت منفی 459.66 ڈگری بنتا ہے۔  ایبسولُوٹ زیرو یا ’مطلق صفر‘ درجہ حرارت کو کائنات کا کم ترین درجہ حرارت مانا جاتا ہے۔ سینٹی گریڈز میں یہ درجہ حرارت منفی 273.15 ڈگری سینٹی گریڈ ہے جسے کیلوِن اسکیل پر صفر درجہ مانا جاتا ہے۔ کیلون اسکیل کو 19 ویں صدی کے ایک انجینیئر اور ماہر طبیعات ولیم تھامسن فرسٹ بیرن کیلون کی وجہ سے یہ نام دیا گیا ہے جنہوں نے پہلی بار اس درجہ حرارت کی درست قدر معلوم کی تھی۔ ان کا تعلق آئر لینڈ سے تھا۔  INFN کے بیان کے مطابق، ’’تانبے کے اس مکعب کو ایک کنٹینر میں رکھا گیا جسے کرایوسٹیٹ cryostat کہا جاتا ہے۔ یہ کنٹینر دنیا بھر اپنی نوعیت کا واحد کنٹینر ہے جو نہ صرف اپنے سائز بلکہ انتہائی درجہ حرارت اور ٹھنڈا کرنے کی صلاحیت بلکہ ریڈیو ایکٹیویٹی کے بہت کم درجے کے باعث منفرد حیثیت رکھتا ہے۔‘‘,ایک اطالوی تجربہ گاہ میں سائنسدانوں نے تانبے کے ایک مکعب میٹر کے ایک سیلنڈر کو مطلق صفر یا ’ایبسولوٹ زیرو‘ درجہ حرارت کے قریب ترین ٹھنڈا کرنے میں کامیابی حاصل کر لی ہے۔
 شمال مغربی پاکستان میں قبائلی علاقوں کے داخلی مہاجرت پر مجبور شہریوں کے لیے بحالی اور امدادی سرگرمیاں جاری ہیں۔ حکومتی محکمے، غیر ملکی امدادی تنظیمیں اور مقامی غیر سرکاری ادارے سبھی متاثرین کی مدد میں مصروف ہیں۔ جنگ اور ناساز گار حالات کی وجہ سے مہاجرت کرنے والے خاندانوں میں ہر مہینے ان اداروں کی طرف سے راشن اور دوسری اشیائے ضرورت مفت تقسیم کی جاتی ہیں۔ لیکن دوسری طرف یہی امدادی سامان بڑی مقدار میں خیبر پختونخوا کے کئی بازاروں میں فروخت بھی ہو رہا ہے۔ شدت پسندوں کے خلاف فوجی آپریشن جاری ہے جس میں اب تک سینکڑوں انتہا پسند مارے جا چکے آپریشن کی وجہ سے نقل مکانی کرنے والوں کے لیے بھیجا گیا امدادی سامان اب مقامی بازاروں میں فروخت ہو رہا ہےکوہاٹ شہر میں بھی اکثر دکانوں پر متاثرین کا امدادی سامان سرعام بک رہا ہے  مختلف اداروں کی امدادی سرگرمیاں، انتظامیہ کے دعوے اور جنگ کی وجہ سے نکل مکانی کرنے والے متاثرین کی مجبوری اپنی جگہ، لیکن یہ بھی حقیقت ہے کہ شمال مغربی پاکستان کے کئی بازاروں میں ان متاثرین کا امدادی سامان کھلے عام بک رہا ہے جس کی روک تھام کے لیے حکومتی سطح پر ابھی تک کوئی ٹھوس اور نتیجہ خیز اقدامات نہیں کیے گئے۔,پاکستانی قبائلی علاقوں میں شدت پسندوں کے خلاف فوجی آپریشن جاری ہے جس میں اب تک سینکڑوں انتہا پسند مارے جا چکے ہیں۔ آپریشن کی وجہ سے نقل مکانی کرنے والوں کے لیے بھیجا گیا امدادی سامان اب مقامی بازاروں میں فروخت ہو رہا ہے۔
اتوار کے دن لاہور کے قذافی سٹیڈیم میں شائقین کی تعداد میں تو بہتری آئی لیکن پی ایس ایل 7 کے دونوں مقابلے لاہور قلندرز بمقابلہ کوئٹہ گلیڈی ایٹرز اور پشاور زلمی بمقابلہ کراچی کنگز بلکل یکطرفہ رہے۔ لاہور قلندرز اور کوئٹہ گلیڈی ایٹرز کے درمیان میچ کا ٹاس لاہور کے کپتان شاہین آفریدی نے جیت کر کوئٹہ کو پہلے بیٹنگ کی دعوت دی اور پہلے ہی اوور میں میچ کا پانسہ بدل دیا۔ سہیل تنویر اور نور احمد نے کوئٹہ کے سکور کو سات وکٹوں کے نقصان پر 141 پر پہنچا دیا۔ لاہور کی جانب سے شاہین اور ڈیوز ویزے نے دو دو وکٹیں حاصل کیں لیکن راشد خان نے نہایت عمدہ بولنگ کی اور چار اوور میں صرف 13 رن دے کر ایک وکٹ بھی حاصل کی۔ 11ویں اوور میں کوئٹہ کی ٹیم کے بولر حسن خان کی گیند پر فخر زمان نے شاٹ مارنے کی کوشش کی تو گیند ہوا میں بلند ہوئی اور دو فیلڈرز کے درمیان گر گئی۔ کچھ بھی کوئٹہ کے حق میں نہیں جا رہا تھا۔ اسی اوور کی چوتھی گیند پر کامران غلام نے پہلا چھکا مارا جس کے بعد لاہور کے لیے ہدف ایک رن فی بال رہ گیا تھا۔ اگلے اوور کی چوتھی گیند پر حفیظ نے حسن کی گیند پر چھکا مار کر میچ کا اختتام کر دیا جو ایک کیچ بھی ہو سکتا تھا لیکن گیند فیلڈر کے ہاتھ کو چھوتی ہوئی باونڈری پار کر گئی اور لاہور نے کوئٹہ قلندرز کو آٹھ وکٹوں سے با آسانی شکست دے دی۔  کامران غلام نے ناقابل شکست 55 رن بنائے۔  ’سٹیڈیم بدل گیا، کنڈیشنز بدل گئیں، نہیں بدلی تو کراچی کنگز کی پرفارمنس نہیں بدلی۔۔۔‘ یہ کہنا تھا ایک سوشل میڈیا صارف کا جو پی ایس ایل 7 میں کراچی کنگز کی مسلسل چھٹی شکست کے بعد کراچی کے چاہنے والوں کے جذبات کی ترجمانی کر رہی تھیں۔  پشاور زلمی اور کراچی کنگز کے درمیان یہ میچ ختم تو آخری گیند پر ہوا لیکن اس کا نتیجہ بہت پہلے سے ہی نظر آ رہا تھا۔  کسی نے کراچی کنگز کی قسمت کو کوسا تو کسی نے بابر اعظم سمیت بلے بازوں کے سست رفتار رن ریٹ کو لیکن 55 رنز کی اس شکست کے بعد کراچی کنگز اور کپتان بابراعظم کو اب ٹورنامنٹ میں واپسی کے لیے کوئی معجزہ ہی درکار ہو گا۔ بابر اعظم نے میچ کا ٹاس جیت کر جب پشاور زلمی کو بیٹنگ کی دعوت دی تو غالباً ان کے ذہن میں گزشتہ روز کوئٹہ گلیڈی ایٹرز اور اسلام آباد یونائیٹڈ کا میچ ہو گا جس میں کوئٹہ کے کپتان سرفراز احمد نے 200 رنز کا ہدف باآسانی حاصل کیا۔  اس کے بعد پشاور زلمی کے بلے بازوں نے کراچی کو زیادہ موقع نہیں دیا۔ ڈیبیو کرنے والے حارث چار چھکوں اور تین چوکوں کی مدد سے 27 گیندوں پر 49 رن بنانے کے بعد محمد نبی کی گیند پر بولڈ ہوئے تو 10 اوور ہو چکے تھے اور 97 سکور تھا۔ ,اتوار کے دن لاہور کے قذافی سٹیڈیم میں شائقین کی تعداد میں تو بہتری آئی لیکن پی ایس ایل 7 کے دونوں مقابلے، لاہور قلندرز بمقابلہ کوئٹہ گلیڈی ایٹرز اور پشاور زلمی بمقابلہ کراچی کنگز بلکل یکطرفہ رہے۔
 اس موقع پر یورپی پارلیمان کے اسپیکر نے مزید کہا، ’’مجھ سے فلسطینی نوجوانوں کے ایک گروپ نے یہ سوال بھی پوچھا کہ ایک اسرائیلی کو تو روزانہ 70 لٹر پانی استعمال کرنے کی اجازت ہے لیکن ایک فلسطینی روزانہ صرف 17 لٹر پانی استعمال کر سکتا ہے۔‘‘ اس کے علاوہ مارٹن شُلس نے اپنے خطاب میں ان سابقہ عرب اسرائیلی جنگی علاقوں میں یہودی تعمیرات پر بھی تنقید کی جن پر فلسطینی اپنی ملکیت کے دعوے کرتے ہیں۔  جرمنی سے تعلق رکھنے والے اس یورپی سیاستدان نے اپنے خطاب میں جو نکات اٹھائے، ان پر اسرائیلی پارلیمان کے قوم پسند ارکان کی ناپسندیدگی کو واضح طور پر محسوس کیا جا سکتا تھا۔ پھر اپنے خطاب میں جب یورپی پارلیمان کے اسپیکر نے فلسطینی تنظیم حماس کے زیر کنٹرول غزہ پٹی کی اسرائیلی ناکہ بندی پر سوال اٹھاتے ہوئے یہ کہا کہ یہ اسرائیلی اقدام انتہا پسندی کو ہوا دینے کا موجب بن رہا ہے، تو کنیسٹ کے قوم پسند ارکان نے ان پر الزام لگایا کہ وہ جھوٹ بول رہے ہیں اور اسرائیل کے خلاف پروپیگنڈا کر رہے ہیں۔  اسرائیل اور یورپی یونین کے درمیان مغربی کنارے کے مقبوضہ علاقوں میں یہودی آباد کاری کے موضوع پر پہلے ہی کشیدگی پائی جاتی ہے۔ مارٹن شُلس کے اس دورے کا مقصد اس کھچاؤ میں کمی تھا لیکن انہوں نے اپنے خطاب میں جو نکات اٹھائے، ان پر اسرائیلی قوم پسند ارکان پارلیمان کے بائیکاٹ سے یورپی اسرائیلی روابط میں پائے جانے والے کھچاؤ میں کوئی کمی تو بہرحال نہیں ہوئی۔,یورپی پارلیمان کے اسپیکر مارٹن شُلس نے اپنے دورہء اسرائیل کے دوران اسرائیلی پارلیمان کنیسٹ سے خطاب کیا، جس دوران یہودی قوم پسندوں کی ایک پارٹی کے منتخب ارکان احتجاجاﹰ واک آؤٹ کر گئے۔
 برطانوی وزیر خارجہ ولیئم ہیگ نے برسلز میں یورپی وزرائے خارجہ کے بارہ گھنٹے طویل اجلاس کے بعد اس فیصلے کی تفصیلات بتائیں۔ ان کا کہنا تھا کہ بشار الاسد کی دمشق حکومت کے خلاف سخت پابندیوں کا اطلاق جاری رہے گا۔ برطانوی وزیر نے زور دے کر کہا کہ لندن حکومت کا شامی باغیوں کو ’فوری طور پر‘ اسلحہ فراہم کرنے کا کوئی منصوبہ نہیں ہے۔ گزشتہ روز کے اجلاس میں شام کو اسلحہ سپلائی کرنے سے متعلق سابقہ قرارداد کی تجدید نہیں کی گئی اور یوں اسلحہ سپلائی پر عائد پابندی ختم ہوگئی۔ آسٹریا، سویڈن، فن لینڈ اور چیک جمہوریہ شامی تنازعے میں مزید اسلحہ جھونکنے کے خلاف رہے اور انہوں نے اسے امن سے متعلق یورپی اقدار کے منافی قرار دیا۔  یورپی یونین کے اجلاس میں خاصی طویل بحث کے بعد اسلحہ سپلائی پر عائد پابندی اٹھانے کا فیصلہ ہوا۔ اس بابت برطانوی وزیر کا کہنا تھا، ’’ یہ وہ نتیجہ ہے جو برطانیہ چاہتا تھا، یہ شام پر سیاسی عمل اور جنیوا کانفرنس کے انعقاد میں ہماری کوششوں کو سہارا دے گا‘‘۔  ذرائع کے مطابق باغیوں نے ان سے مطالبہ کیا کہ امریکا انہیں بھاری اسلحہ فراہم کرے، نو فلائی زون کا نفاذ ممکن بنائے، شامی فورسز اور حزب اللہ کے جنگجوؤں پر فضائی بمباری کرے۔ یاد رہے کہ امریکی سینیٹ کی خارجہ امور کی کمیٹی شامی باغیوں کو اسلحہ و تربیت فراہم کرنے جبکہ اسد انتظامیہ کو تیل یا اسلحہ بیچنے والوں پر پابندی کی قرار داد منطور کر چکی ہے۔,یورپی یونین کے ایک طویل اجلاس کے بعد فرانس اوربرطانیہ کے پرزور مطالبے پر شامی باغیوں کو اسلحہ فراہم کرنے پر عائد پابندی اٹھالی گئی ہے۔
 سویڈش اکیڈمی کی جانب سے ایلس مُنرو کی جاری کردہ ایک ویڈیو میں ان کا کہنا تھا کہ وہ چاہتی ہیں کہ لوگ اپنے جذبوں کی اہمیت سمجھیں۔ 82 سالہ مُنرو اپنی طویل العمری اور صحت کے مسائل کی وجہ سے یہ انعام وصول کرنے خود تو سویڈن نہیں آ سکتیں، تاہم ان کی جانب سے ایک ویڈیو پیغام ارسال کیا گیا ہے۔ یہ انعام انہیں جمعرات کے روز دیا جائے گا۔  نوبل انعام برائے ادب کی جیوری نے منرو کو ’چیمپیئن آف کنٹمپرری شارٹ سٹوری‘ یا ’موجودہ عہد میں مختصر کہانیوں کی قائد‘ قرار دیتے ہوئے ان کے لیے اس انعام کا اعلان کیا۔ اس مرتبہ کسی سیاسی بنیاد کی بجائے ادب کا یہ انعام خالصتاﹰ ادبی تناظر میں تفویض کیا گیا۔ جیوری کی جانب سے جاری کردہ ایک بیان کے مطابق، اس انعام کے ذریعے مُنرو کے فن کو خراج تحسین پیش کیا گیا ہے، جو چند صفحات پر بے شمار احساسات تحریر کر دیتی ہیں۔ اپنے ویڈیو پیغام میں مُنرو نے بھی جذبوں کی اہمیت پر بات کرتے ہوئے کہا، ’ہر زندگی اور ہر ماحول جذبوں کی وجہ سے دلچسپ ہو سکتا ہے۔‘  واضح رہے کہ اب تک مُنرو کی مختصر کہانیوں کے 13 مجموعے شائع ہو چکے ہیں۔ اس کے علاوہ انہوں نے ایک ناول بھی تحریر کیا ہے۔ تاہم مُنرو کی جانب سے مزید ادبی کام اب شاید سامنے نہ آ سکے، کیوں کہ کچھ عرصے قبل انہوں نے کہا تھا کہ وہ اب مزید کہانیاں تحریر نہیں کریں گے۔ نوبل انعام برائے ادب کی سو سالہ تاریخ میں یہ پہلا موقع ہے کہ یہ انعام کسی کینیڈین ادیب کو ملا ہے، جب کہ کسی ادیب کو نوبل انعام دیے جانے کا یہ 13واں واقعہ ہے۔,رواں برس کا نوبل انعام برائے ادب معروف کینیڈین ادیبہ ایلس مُنرو کو دینے کا اعلان کیا گیا ہے۔ غیر سیاسی شخصیت مُنرو نے اپنی تحریروں کے ذریعے انسانی حِسیات کو بیدار کیا۔
پیمرا کی جانب سے چینل کو بھیجے گئے نوٹس میں کہا گیا ہے کہ غریدہ فاروقی کے پروگرام میں ان توہین آمیز ریمارکس کا بغیر کسی ادارتی کنٹرول کے آن ایئر ہونا پیمرا کے سیکشن 20 کی سراسر خلاف ورزی ہے اور توہین آمیز گفتگو چینل کی ادارتی پالیسی اور گیٹ کیپنگ ٹولز کی کارکردگی کے حوالے سے  باعثِ تشویش ہے۔  نیوز ون کی نشریات روکنے سے متعلق الزامات اور غریدہ فاروقی کے پروگرام میں کون سے الفاظ ’تضحیک آمیز یا توہین آمیز‘ ہیں، بی بی سی نے پیمرا سے ان کا مؤقف لینے کی بارہا کوشش کی تاہم ان کا کہنا تھا کہ وہ اس بارے میں ’بعد میں بات کریں گے۔‘ تحریکِ انصاف سے وابستہ سیاستدانوں، حکومتی وزرا اور دیگر افراد کا الزام ہے کہ غریدہ فاروقی کے پروگرام میں وفاقی وزیر مراد سعید کے حوالے سے انتہائی لغو اور ذومعنی گفتگو کی گئی۔  غریدہ فاروقی کا جمعرات (10 فروری) کو نشر ہونے والا پروگرام بھی وزیراعظم عمران خان کی جانب سے 10 وفاقی وزرا میں ایوراڈز کی تقسیم اور وزیرِ اعظم کے خلاف تحریکِ عدم اعتماد کے حوالے سے تھا۔  پیمرا کے نوٹس میں ’تضحیک آمیز/ توہین آمیز‘ کے الفاظ کے متعلق غریدہ فاروقی کہتی ہیں کہ ’جب آپ تجزیہ کاروں کو بلاتے ہیں تو وہ کیا تجزیہ کرتے ہیں، یہ پینل میں شامل افراد کی صوابدید پر منحصر ہوتا ہے اور ہماری پالیسی ہے کہ ہم اسے ایڈیٹ یا کاٹتے نہیں۔ کسی کا مائیک میوٹ نہیں کرتے جب تک کہ کوئی ایسی بات نہ کی جائے جو واقعی توہین آمیز یا اخلاق سے گری ہوئی اور قانون کی پکڑ میں آتی ہو۔‘ غریدہ فاروقی کا کہنا ہے کہ ’حکومت کو زیادہ تکلیف اس بات سے ہے کہ میں سخت سوالات کیوں کرتی ہوں چونکہ میں حکومت پر تنقید کرنے والے صحافیوں میں شامل ہوں اس لیے مجھے کام کرنے سے روکنے کے لیے میرے اوپر بلواسطہ یا بلاواسطہ دباؤ ڈالا جاتا ہے، بہت عرصے سے وہ کسی بہانے کی تلاش میں تھے اور ابھی انھیں ایک بہانہ مل گیا ہے جس کی آڑ میں وہ ایک بار پھر سے مجھ پر دباؤ ڈالنے کی کوشش کر رہے ہیں کیونکہ وہ مجھے چپ کروانا چاہتے ہیں حالانکہ اس کلپ میں ایسی کوئی بات نہیں تھی۔‘ غریدہ ان الزامات کو سراسر غلط قرار دیتے ہوئے کہتی ہیں کہ ان کے خلاف پچھلے آٹھ نو سال سے کیمپینز، ٹرینڈز، آن لائن ہراسانی جاری ہے مگر ’میں ایک پروفیشنل صحافی ہوں اور اپنے خلاف الزامات، کیمپینز یا ٹرینڈز کو پروفیشنل کپیسٹی میں نہیں لاؤں گی اور اس کا جواب اسی فورم پر دیتی ہوں جہاں سے اس کا آغاز ہوا ہو۔‘ یہ پہلا موقع نہیں کہ جب حکمران جماعت کے آفیشل سوشل میڈیا اکاؤنٹ سے کسی خاتون صحافی کو ان کے پروگرام یا کالم کی بنیاد پر تنقید کا نشانہ بنایا گیا ہو اور ان کی ذات پر حملے کیے گئے ہوں۔ ,پیمرا کی جانب سے چینل کو بھیجے گئے نوٹس میں کہا گیا ہے کہ غریدہ فاروقی کے پروگرام میں ان توہین آمیز ریمارکس کا بغیر کسی ادارتی کنٹرول کے آن ایئر ہونا پیمرا کے سیکشن 20 کی سراسر خلاف ورزی ہے اور توہین آمیز گفتگو چینل کی ادارتی پالیسی اور گیٹ کیپنگ ٹولز کی کارکردگی کے حوالے سے باعثِ تشویش ہے۔
 سری لنکا کی فوج پر الزام عائد کیا گیا ہے کہ اس نے ملک کی سیاسی قیادت کے کہنے پر تامل اقلیت پرظلم ڈھائے۔ فوج کے ترجمان اوبایا مادے ویلا نے انہیں رد کرتے ہوئے کہا کہ برطانوی ٹی وی چینل ’فور‘ کی رپورٹ مستند نہیں ہے۔ تازہ رپورٹ میں وزارت دفاع کے سیکریٹری گوتابھایا راجہ پاکسے پر تامل باشندوں کو قتل کرنے کے احکامات جاری کرنے کے الزامات عائد کیے گئے ہیں۔ چینل فور کے مطابق سری لنکن فوج کے دو سپاہیوں نے نام خفیہ رکھنے کی شرط پر بتایا کہ قتل کرنے کے احکامات براہ راست وزارت دفاع کے سیکریٹری دیتے تھے، جو صدر مہندر راجہ پاکسے کے چھوٹے بھائی ہیں۔ لبریشن ٹائیگرز آف تامل ایلام LTTE سری لنکا کے شمال اور مشرق میں ایک خود مختار ریاست قائم کرنا چاہتی تھی۔ اس مقصد کے حصول کے لیے باغی قریب تین عشروں تک سرکاری دستوں سے لڑتے رہے۔ پھر2009 ء میں کولمبو حکومت نے تامل باغیوں کے خلاف فیصلہ کن کارروائی کی اور پھر چند مہینوں کی شدید خونریزی کے بعد یہ آپریشن اختتام کو پہنچا۔,سری لنکا میں2009ء میں تامل باغیوں کے خلاف جنگ میں کامیابی کے بعد ملک کی سیاسی و فوجی قیادت پر جنگی جرائم کے مرتکب ہونے کے الزامات کا سلسلہ جاری ہے۔ سری لنکا کی فوج نے ایک مرتبہ پھر ان الزامات کو مسترد کیا ہے۔
پاکستان کرکٹ ٹیم کے سابق کپتان اور آل راؤنڈر شاہد آفریدی نے وزیرِ اعظم عمران خان کی توجہ چین میں بسنے والے اویغور مسلمانوں کے خلاف انسانی حقوق کی مبینہ خلاف ورزیوں کی جانب دلوانے کے لیے ٹوئٹر کا سہارا لیا۔ تاہم کچھ ہی دیر میں انھوں نے یہ ٹویٹس ڈیلیٹ کر دیں۔  22 دسمبر کو کی گئی ان ٹویٹس میں شاہد آفریدی نے لکھا کہ ’چین میں اویغور مسلمانوں کی حالت زار کے بارے جان کر رہا نہیں جا رہا، وزیرِ اعظم عمران خان سے التجا ہے کہ آپ امہ کو متحد کرنے کی بات کرتے ہیں تو اس بارے میں بھی تھوڑا سوچیں اور چینی حکومت سے التجا ہے کہ خدارا اپنے ملک میں مسلمانوں کے ساتھ امتیازی سلوک روکیں۔‘ اس حوالے سے جب بی بی سی نے شاہد آفریدی سے رابطہ کیا تو ان کا کہنا تھا کہ وہ اس معاملہ پر بات نہیں کرنا چاہتے۔ شاہد آفریدی نے اپنی ٹویٹ میں پاکستان میں چینی سفارت خانے کو بھی ٹیگ کیا جس کے ردِ عمل میں پاکستان میں چین کی وزارت خارجہ کے ایک اعلیٰ اہلکار لیجن چاؤ نے ٹویٹ کیا کہ ’مجھے لگتا ہے کہ آپ کو چین کے خلاف مغربی پراپوگینڈہ نے گمراہ کر دیا ہے۔‘ چینی وزارت خارجہ کے محکمہ اطلاعات کے ڈپٹی ڈائریکٹر جنرل نے مزید لکھا کہ: ’اگر آپ خود سنکیاگ صوبے کا دورہ کرنا چاہیں تو ہم آپ کو خوش آمدید کہیں گے۔ مغرب چین کو بدنام کر رہا ہے اور مسلمانوں کے جذبات مجروح کر رہا ہے۔‘ شاہد آفریدی اس سے قبل بھی ملکی اور بین الاقوامی مسائل پر رائے دے چکے ہیں۔ حال ہی میں انھوں نے وزیرِ اعظم کی توجہ سندھ اور پنجاب کے حالات کی جانب دلوائی تھی۔ شاہد آفریدی نے اس سے قبل انڈیا کے زیر انتظام کشمیر اور میانمار کے مسلمانوں کے خلاف انسانی حقوق کی خلاف ورزیوں کے حوالے سے بھی بیانات دیے ہیں۔ شاہد آفریدی آج کل بنگلہ دیش پریمیئر لیگ میں ڈھاکہ پلاٹوں کی نمائندگی کر رہے ہیں اور اس کے ساتھ اپنی سماجی تنظیم ’ہوپ ناٹ آؤٹ‘ کے حوالے سے بھی سرگرم نظر آتے ہیں۔ شاہد آفریدی نے سنہ 2015 میں ون ڈے کرکٹ جبکہ سنہ 2017 میں انٹرنیشنل کرکٹ کو خیرباد کہہ دیا تھا۔   چین کے صوبے سنکیانگ میں اویغور کمیونٹی آباد ہے جس کا کا شمارملک کی مسلمان اقلیتوں میں ہوتا ہے۔ صوبے میں اُن کی آبادی 45 فیصد ہے۔ سرکاری طور پر سنکیانگ کا شمار تبت کی طرح خودمختار علاقے کے طور پر ہوتا ہے۔ گذشتہ چند مہینوں سے یہ اطلاعات آ رہی ہیں کہ سنکیانگ میں مسلمان اویغور کیمونٹی کو حراست میں رکھا جا رہا ہے۔ ہیومن رائٹس واچ اور ایمنٹسی انٹرنیشل سمیت انسانی حقوق کے لیے آواز اٹھانے والوں نے اقوام متحدہ میں ایک رپورٹ جمع کروائی ہے جس کے مطابق حراست میں قید افراد سے زبردستی چین کے صدر شی جن پنگ سے وفاداری کا حلف لیا جا رہا ہے۔,شاہد آفریدی نے وزیرِاعظم عمران خان کی توجہ چین کے اویغور مسلمانوں کے خلاف انسانی حقوق کی مبینہ خلاف ورزیوں کی جانب دلوانے کے لیے ٹوئٹر کا سہارا لیا لیکن پھر ٹویٹ ڈیلیٹ کر دی۔
 لاہور ہائیکورٹ میں دائر کی جانے والی اس درخواست میں بیرسٹر جاوید اقبال جعفری نے موقف اختیار کیا ہے کہ برطانیہ نے یہ ہیرا مہاراجہ رنجیت سنگھ کے پوتے دلیپ سنگھ سے چھینا تھا اور اسے برطانیہ لے جایا گیا تھا۔  بھارتی نیوز ایجنسی پی ٹی آئی کی ایک رپورٹ کے مطابق جعفری نے اس درخواست میں کہا ہے کہ ’جب 1953ء میں ملکہ الزبتھ ثانی نے برطانیہ کا تخت سنبھالا تو یہ ہیرا اُن کے تاج کا حصہ تھا‘۔ درخواست گزار کے مطابق ’ملکہ ا لزبتھ کوہِ نور نامی اس ہیرے پر کوئی حق نہیں رکھتیں‘۔ درخواست میں یہ بھی کہا گیا ہے کہ اس ہیرے کا وزن 105 قیراط ہے اور اس کی مالیت اربوں روپے بنتی ہے۔  مختلف شاہی خاندانوں سے ہوتا ہوا یہ ہیرا پنجاب کے سکھ حکمرانوں کے پاس پہنچا اور جب 1849ء میں سکھ سلطنت کو برطانوی افواج کے ہاتھوں شکست اٹھانا پڑی اور اُن کی تمام جائیداد ضبط کر لی گئی تو پھر یہ ہیرا بھی برطانیہ کے پاس چلا گیا۔ آج کل کوہِ نور ملکہ الزبتھ ثانی کے تاج کی زینت بنا ہوا ہے۔  بھارت بھی برطانیہ سے کوہِ نور سمیت وہ تمام نوادرات واپس مانگ رہا ہے، جو نوآبادیاتی دور میں لوٹے گئے تھے۔ جب 1997ء میں ملکہ الزبتھ آزادی کی پچاس ویں سالگرہ کی تقریبات میں شرکت کے لیے بھارت کے سرکاری دورے پر گئیں تو بھارتی عوام کے ساتھ ساتھ برطانیہ میں بسنے والے بھارتی شہریوں نے بھی اس ہیرے کی واپسی کا مطالبہ کیا تھا۔,پاکستانی شہر لاہور کی ہائیکورٹ میں ایک درخواست دائرکی گئی ہے، جس میں حکومت سے ’کوہِ نور‘ نامی وہ بیش قیمت ہیرا برطانیہ سے واپس لانے کے لیے کہا گیا ہے، جس کے حصول کی کوششیں حکومتِ بھارت بھی ایک عرصے سے کر رہی ہے۔
امريکا ميں تين نومبر کو منعقد صدارتی اليکشن کے بعد اب تک ووٹوں کی گنتی جاری ہے۔ ری پبلکن پارٹی کے صدارتی اميدوار اور موجودہ صدر ڈونلڈ ٹرمپ اور ڈيموکريٹک پارٹی کے صدارتی اميدوار جو بائيڈن کے درميان کانٹے کا مقابلہ جاری ہے اور اب آخری چند رياستوں کے نتائج باقی ہيں، جن ہی کی بنياد پر يہ فيصلہ ہو گا کہ امريکی تاريخ کے ان اہم انتخابات ميں کون سرخوو ہوا۔ کورونا کی عالمی وبا کے تناظر ميں اب بار امريکا ميں ڈاک کے ذريعے ووٹ ڈالنے کی سہولت بھی ميسر تھی جسے کئی ملين افراد نے بروئے کار لاتے ہوئے قبل از وقت رائے دہی کے عمل ميں شرکت کی۔,ڈيموکريٹک پارٹی کے صدارتی اميدوار جو بائيڈن نے امکان ظاہر کيا ہے کہ وہ صدارتی اليکشن ميں کامياب ہو سکتے ہيں۔ جن چند رياستوں ميں ووٹوں کی گنتی جاری ہے، وہاں بائيڈن کو اپنے حريف موجودہ صدر ڈونلڈ ٹرمپ پر برتری حاصل ہے۔
اسلحہ، بارود، ٹینک اور ڈرون طیارے: 2016ء میں عسکری ساز و سامان اور فوجی خدمات کی مد میں عالمی سطح پر 374.8 ارب امریکی ڈالر خرچ کیے گئے۔ امن پر تحقیق کرنے والے سویڈش ادارے ’سِپری‘ کی ایک تازہ رپورٹ کے مطابق یہ تجارت 2015ء کے مقابلے میں1.9 فیصد زیادہ ہے جبکہ 2002ء کے اعداد و شمار سے اگر اس کا موازنہ کیا جائے، تو یہ اضافہ 38 فیصد بنتا ہے۔ سپری کی رپورٹ میں بتایا گیا ہے کہ دنیا کے سو بڑے اسلحہ ساز اداروں میں سے 63 کا تعلق امریکا اور مغربی یورپی ممالک سے ہے۔ اس طرح گزشتہ برس دنیا بھر میں عالمی سطح پر اسلحے کی تجارت میں ان دونوں خطوں کا حصہ تقریباً 82 فیصد بنتا ہے۔ اس تجارت میں سرفہرست امریکی کمپنی لاک ہیڈ مارٹن ہے، جس نے تقریباً 41 ارب ڈالر کا اسلحہ فروخت کیا، جو 2015ء کے مقابلے میں دس فیصد زیادہ ہے۔ اس فہرست میں کل 38 امریکی کمپنیوں کے نام ہیں اور انہوں نے کل217 ارب ڈالر کے اسلحے کی تجارت کی۔ جنوبی کوریائی اسلحہ ساز اداروں کی فروخت میں 2015ء کے مقابلے میں بیس فیصد اضافہ ہوا۔ سو بڑے اسلحہ ساز اداروں کی فہرست میں جنوبی کوریا کی سات کمپنیاں شامل ہیں۔ اس رپورٹ میں بتایا گیا ہے کہ شمالی کوریا کے جوہری تجربات کی وجہ سے جنوبی کوریا میں اسلحے کی مانگ میں اضافہ ہوا ہے۔ برازیل اور ترکی کے اسلحہ ساز اداروں کی پیداوار بھی بڑھی ہے جبکہ بھارتی کمپنیوں کے کاروبار میں معمولی سی مندی رہی۔ اعداد و شمار کی عدم موجودگی کی وجہ سے چینی کمپنیوں کی طرف سے تجارت اس رپورٹ میں شامل نہیں کی گئی۔,ہتھیاروں کی عالمی تجارت میں گزشتہ پانچ برسوں کے مقابلے میں پہلی مرتبہ اضافہ ہوا ہے۔ سپری کی ایک رپورٹ کے مطابق اس تجارت سے سب سے زیادہ فائدہ امریکی اور مغربی یورپی اسلحہ ساز ادارے اٹھا رہے ہیں۔
چند روز قبل پاکستان کے شمال مغربی صوبے خیبر پختونخوا کے دارلحکومت پشاور کی ایک عدالت میں توہین مذہب کے ایک مقدمے پر کارروائی جاری تھی، جب خالد نامی ایک شخص نے ملزم کو گولی مار کر ہلاک کر دیا۔ اس کے بعد اس ملزم کو حراست میں لے لیا گیا۔ تاہم گزشتہ روز سوشل میڈیا پر ایک تصویر وائرل ہو گئی جس میں پولیس اہلکار ایک گاڑی میں ملزم کے ساتھ تصاویر بنانے میں مصروف دکھائی دیے۔ اس تصویر میں ملزم مسکرا رہا ہے جب کہ ایک پولیس اہلکار انگوٹھا لہرا کر جشن منانے یا خوشی کا اشارہ رہا ہے۔ اس تصویر کے منظرعام پر آنے کے بعد پاکستان کے قدامت پسند معاشرے میں موجود تقسیم بھی واضح ہے کہ جہاں ایک طرف لوگ اسے ملزم کو قاتل قرار دیتے ہوئے پولیس اہلکاروں کی مذمت کر رہے ہیں، تو دوسری طرف ایسے افراد بھی موجود ہیں، جو کھلے عام اس قتل کو درست قرار دیتے ہوئے اس کے حق میں رائے دے رہے ہیں۔ جلاوطن سماجی کارکن گلالئی اسماعیل پولیس کے ساتھ اس ملزم کی تصویر کے ساتھ لکھتی ہیں،''وکلاء کی جانب سے ایک قاتل کے ساتھ تصاویر لینے کے بعد پشاور کی ایلیٹ فورس کے اہلکار بھی توہین مذہب کے معاملے پر پہلے درجے کے قتل میں ملوث ایک مجرم کو ہیرو بنانے میں مصروف ہیں۔‘‘ یہ بات اہم ہے کہ پاکستان میں توہین مذہب اور توہین رسالت سے متعلق سخت ترین قوانین موجود ہیں۔ پاکستان کے ان متنازعہ قوانین کے تحت کسی بھی شخص کو ایسا کوئی الزام ثابت ہونے پر سزائے موت تک دی جا سکتی ہے۔ لیکن آج تک پاکستان میں ایسے کسی بھی مقدمے میں دی جانے والی سزائے موت پر عمل درآمد نہیں ہوا ہے۔,سوشل میڈیا پر گزشتہ روز سے ایک تصویر گردش کر رہی ہے، جس میں پشاور میں ایک عدالت میں توہین مذہب کے ایک ملزم کو قتل کرنے والے شخص کے ساتھ پولیس اہلکار مسکراتے ہوئے تصویر بنا رہے ہیں۔
چین کے کچھ علاقوں میں روایتی تدفین پر پابندی عائد ہے چین کے بہت سے حصوں میں مرنے والوں کو دفنانے کی اجازت نہیں ہے۔ اس پابندی سے بچنے کے لیے مرنے والے کے لواحقین نے ایک شخص کو اجرت پر مقرر کیا کہ وہ ایک متبادل لاش کا انتظام کرے جسے وہ اپنے مردے کے بدلے جلا کر قانون کی گرفت سے بچ سکیں۔.  مگر ان کے علم میں نہیں تھا کہ انھیں فراہم کی گئی لاش در اصل ایک ایسے شخص کی ہے جسے اسی مقصد کے لیے اغوا کے بعد قتل کر دیا گیا تھا۔ عدالتی دستاویزات کے مطابق ہوانگ کو سنہ 2017 میں ایک خاندان نے ایک لاش کے بدلے اجرت دینے کی پیشکش کی تھی۔ یہ خاندان اپنے مردے کو روایتی طریقے سے دفن کرنا چاہتا تھا۔ خاندان والوں کا خیال تھا کہ اجرتی شخص کوئی مردہ فراہم کر دے گا جسے جلا کر وہ حکام کی آنکھوں میں دھول جھونک دیں گے اور اپنے مردے کی خاموشی کے ساتھی روایتی انداز میں تدفین کر دیں گے۔ ڈاؤن سنڈروم میں مبتلا مقتول گلی میں کوڑا چن رہا تھا جب ہوانگ نے اسے گاڑی میں بیٹھنے کو کہا اور پھر اسے اس وقت تک شراپ پلائی کہ اس کی موت واقع ہو گئی۔  پھر انھوں نے اس معذور شخص کی لاش کو ایک تابوت میں بند کر کے مذکورہ خاندان کے حوالے کر دیا اور اپنی اجرت وصول کر لی۔ اس سودے کے لیے 16300 ڈالر کی ادائیگی کی گئی جس میں سے تقریباً 13780 ڈالر ہوانگ کو ملے جبکہ بقیہ رقم ایجنٹ نے وصول کی۔ مذکورہ خاندان نے لاش ملنے کے بعد اسے اپنا مردہ ظاہر کر کے جلا دیا جبکہ اپنے اصل مردے کو خفیہ طور پر روایتی طریقے سے دفنا دیا۔ اس خبر کا حال ہی میں اس وقت زیادہ چرچا ہوا جب ایک جریدے نے مقتول کے اہلِ خانہ سے گفتگو پر مشتمل مضمون شائع کیا۔ چین میں روایتی تدفین کو پسند کیا جاتا ہے اور لوگ تجہیز و تکفین اور تابوتوں پر بھاری رقم خرچ کرتے ہیں۔ ان کا عقیدہ ہے کہ اس طرح وہ اپنے آباؤ اجداد کی تکریم کرتے ہیں۔  لیکن حکومت مرنے والوں کی تدفین کے خلاف سرگرم مہم چلایا رہی ہے اور بعض علاقوں میں تو مردے کو دفنانے پر بالکل پابندی عائد ہے۔   اس کا مقصد زمین کو بچانا اور تدفین کے لیے مہنگی تقریبات کی حوصلہ شکنی کرنا ہے۔   سنہ 1997 کے ایک ریگولیشن  میں کہا گیا  ہے کہ 'گنجان آباد علاقوں میں، جہاں زمین نسبتاً کم ہو اور سفر کے لیے ٹرانسپورٹ کی سہولت مہیا ہو، وہاں مردوں کو جلایا جائے۔ چین میں لاشیں بدلنے کے واقعات غیر معمولی نہیں ہیں، اور خاص طور سے دیہی علاقوں میں یہ زیادہ مقبول ہے کیونکہ وہاں مردوں کو روایتی انداز میں دفنانے پر زور دیا جاتا ہے۔,روایتی تدفین پر عائد پابندی سے بچنے کے لیے مقتول کی لاش جلا دی گئی اور اپنے مردے کی خفیہ طور پر روایتی انداز میں تدفین کی گئی۔
چانسلر میرکل کی جماعت سی ڈی یو کو چونتیس اعشاریہ پانچ جبکہ ان کے اتحادی اور وزیر خارجہ گیڈو ویسٹر ویلے کی جماعت فری ڈیموکریٹک پارٹی ایف ڈی پی کو محض چھ اعشاریہ آٹھ فیصد ووٹ ملے۔ حزب اختلاف کی جماعتوں سوشل ڈیموکریٹک پارٹی کو چونتیس اعشاریہ چھ اور ماحول دوست گرین پارٹی کو 12 اعشاریہ دو فیصد ووٹ ملے۔ اب تک کے نتائج کے مطابق حکمراں سی ڈی یو کی حمایت میں دس فیصد کمی واقع ہوئی۔ اس کی ایک وجہ یونان کے لئے بائیس اعشاریہ چار ارب یوروکی جرمن امداد اور دوسری ریاست میں بڑھتی بے روزگاری کو قرار دیا جارہا ہے۔  بعض مبصرین کے مطابق وفاقی جرمن حکمراں اتحاد پارلیمان میں اس امدادی پیکج کی منظوری سے قبل ہی اس کے سیاسی نقصانات سے آگاہ ضرور تھا مگر یورپی اتحادیوں کے سامنے مروت میں اسے یہ فیصلہ کرنا ہی پڑا۔ چانسلر میرکل بارہا جرمن ووٹرز کو یہ باور کراتی رہی کہ یونان کی مالی امداد مشترکہ یورپی کرنسی یورو کی قدر کو مستحکم کرنے کے لئے ضروری ہے۔ یہ ریاست روایتی طور پر ایس پی ڈی کا سیاسی گڑ ہ تصور کی جاتی ہے تاہم 2005 ء کے ریاستی انتخابات کے بعد یہاں سی ڈی یو کی حکومت ہے۔ سی ڈی یو سے تعلق رکھنے والے Juergen Ruettgers نے ووٹنگ کے بعد نتائج کا حال دیکھ کر اتوار کی شام کو اپنے لئے اور اپنی جماعت کے لئے ایک کڑوی شام قرار دیا۔  گرین اور ایس پی ڈی کی جیت کی صورت میں مرکزی حکومت کو مجوزہ ٹیکس کٹوتی، افغان پالیسی اور صحت عامہ کی نئی پالیسی سمیت تمام معاملات پر قانون سازی میں ان کی بات بھی سننا پڑی گی۔,جرمن چانسلر انگیلا میرکل کی جماعت سی ڈی یو کو اہم ریاستی انتخابات میں شکست کا سامنا ہے جس کا اثر وفاقی پارلیمان میں ان کے حکومتی اتحاد کی موجودہ اکثریت پر بھی پڑسکتا ہے۔
بدھ کو اسرائیل کے اخبار یروشلم پوسٹ کی طرف سے ایک سروے کے نتائج عام کیے گئے۔ اس کے مطابق ماضی میں عوامی سطح پر مقبول رہنے والی لیبر پارٹی کی پسندیدگی میں ایک مرتبہ پھر اضافہ ہوا ہے۔ سروے کے مطابق اگر اسرائیل میں فوری طور پر انتخابات کرائے جاتے ہیں تو یہ پارٹی دوسری سب سے بڑی پارٹی بن کر ابھرے گی۔ یروشلم پوسٹ سے قبل ایک اور اسرائیلی اخبار Haaretz نے بھی ایک ایسا ہی سروے کرایا تھا، جس کے مطابق بھی لیبر پارٹی کی مقبولیت میں اضافہ ہوا ہے۔ لیبر پارٹی کی نئی سربراہ helly Yachimovich نے عوامی رائے کے ان جائزوں پر تبصرہ کرتے ہوئے کہا ہے کہ انہیں مزید محنت کرنا ہے اور اس سروے سے بالا ہو کر عوام کی خدمت کرنا ہے۔ اقوام متحدہ میں آزاد فلسطینی ریاست کے قیام کے حوالے سے امریکی مؤقف پر اسرائیل میں امریکی صدر باراک اوباما کی مقبولیت میں بھی اضافہ ہوا ہے۔ اس سروے کے مطابق 54 فیصد اسرائیلی عوام کا کہنا ہے کہ مشرق وسطیٰ کے لیے امریکی پالیسی اسرائیل کے حق میں ہے جبکہ 19 فیصد کے بقول یہ فلسطینی عوام کے حق میں ہے۔ رواں برس مئی میں کرائے گئے ایک ایسے ہی سروے میں صرف بارہ فیصد اسرائیلیوں نے کہا تھا کہ واشنگٹن حکومت کی پالیسیاں اسرائیل کے مفاد میں ہیں جبکہ 40 فیصد نے ان پالیسیوں کو فلسطینیوں کے حق میں قرار دیا تھا۔,اسرائیل میں کرائے گئے ایک سروے کے مطابق لیبر پارٹی کی مقبولیت میں اضافہ ہوا ہے جبکہ آزاد فلسطینی ریاست کے قیام کے حوالے سے امریکی صدر باراک اوباما کےمؤقف پر اسرائیل میں ان کی پسندیدگی کی سطح میں بھی اضافہ دیکھا گیا ہے۔
 آسٹریلیا مسلسل چار مرتبہ چیمپئنز ٹرافی کا فاتح رہ چکا ہے۔ خبر رساں ادارے اے ایف پی نے اپنی رپورٹ میں لکھا ہے کہ اس مرتبہ ہالینڈ کی ٹیم بہترین پرفارمنس کا مظاہرہ کر رہی ہے اور یوں آسٹریلیا کی مسلسل پانچویں فتح کے راستے میں کھڑی ہے۔  ہفتے کو میلبورن میں دوسرے سیمی فائنل میں ورلڈ چیمپئن آسٹریلیا نے بھارت کو صفر کے مقابلے میں تین گول سے شکست دی۔ آسٹریلوی کھلاڑی کھیل کے آغاز سے ہی بھارتی ٹیم پر حاوی ہو گئے تھے اور پہلے ہاف میں ہی انہیں دو صفر کی برتری حاصل تھی۔   بھارت کے یووراج والمیکی کا کہنا تھا کہ آسٹریلیا کی ٹیم نے اچھے کھیل کا مظاہرہ کیا۔ ان کا کہنا تھا:’’ہماری تیاری اچھی تھی لیکن ہر کوئی جانتا ہے کہ آسٹریلیا کی ٹیم سخت حریف ہے۔ ہم نے اچھا کھیل بھی دکھایا لیکن بعض احمقانہ غلطیوں نے مسائل پیدا کیے۔‘‘  قبل ازیں ہالینڈ نے پاکستان کو پانچ دو سے مات دی۔ ہاکی چیمپئنز شپ ٹرافی میں کانسی کے تمغے کے لیے پاکستان اور بھارت کی ٹیموں کے درمیان مقابلہ اتوار کو ہو رہا ہے۔ ریلیگیشن راؤنڈ میں جرمنی اور بیلجیم پلے آف میچ کی پانچویں پوزیشن پر ہیں۔ فاتح ٹیمیں ہی 2014ء میں بھارت میں ہونے والے 35 ویں ایڈیشن تک رسائی حاصل کر پائیں گی۔  قبل ازیں بیلجیم نے انگلینڈ کو چار صفر سے پچھاڑا جبکہ جرمنی نے نیوزی لینڈ کو چار کے مقابلے میں چھ گول سے مات دی۔,آسٹریلیا اور ہالینڈ ہاکی چیمپئنز ٹرافی کے فائنل میں پہنچ گئے ہیں۔ آسٹریلیا نے ہفتے کو بھارت کو شکست دے کر یہ کامیابی حاصل کی ہے جبکہ ہالینڈ قبل ازیں پاکستان کو مات دیتے ہوئے فائنل میں پہنچ چکا ہے۔
پرسٹینا کے اسلامک اسٹڈیز سینٹر میں انگلش کی پروفیسر بیسہ اسماعیلی کا نیوز ایجنسی اے پی سے گفتگو کرتے ہوئے کہنا تھا کہ گزشتہ بیس برسوں کے دوران کوسووو کی مساجد میں نماز ادا کرنے کے لیے آنے والی خواتین کی تعداد میں نمایاں اضافہ ہوا ہے، ’’ماضی میں نہ صرف خواتین کے مساجد میں آنے پر پابندی تھی بلکہ اسلام کے لیے ان کی کوششوں اور قربانیوں کا بھی اعتراف نہیں کیا جاتا تھا۔‘‘ ان کا مزید کہنا تھا، ’’ ہم اس طرح کے غلط تصورات اور رسومات کو توڑنے کی کوشش کر رہے ہیں۔‘‘ کوسووو ایک پدری سماج ہے لیکن اس کا سیکولر تشخص بھی کافی پرانا ہے۔ اس ملک کی مذہبی شناخت کمیونسٹ دور میں بہت ہی کمزور ہو گئی تھی۔ ملک کی زیادہ تر نسلی البانوی اکثریت ہے تو مسلمان لیکن ان کا مذہبی جذبہ کمیونزم کے زوال کے بعد سے بڑھ رہا ہے۔ سن دو ہزار آٹھ میں کوسووو نے سربیا سے آزادی حاصل کی تھی اور  حالیہ چند برسوں کے دوران اس ملک میں مذہب سے متاثرہ شدت پسندی میں بھی اضافہ ہوا ہے۔  رسول رجبی کے مطابق ان خواتین مبلغین کی مدد سے گھروں میں ہونے والے جنسی تشدد میں کمی لائی گئی ہے۔ اسی طرح یہ ان خواتین کو بھی مدد فراہم کرتی ہیں، جنہیں جنگ کے دوران جنسی زیادتی کا نشانہ بنایا گیا تھا۔ اسی طرح یہ خواتین کو اس بات پر بھی آمادہ کرتی ہیں کہ وہ اپنے بچوں کو اسکولوں بھیجیں اور انتخابات میں اپنا ووٹ کا حق بھی استعمال کریں۔,زیادہ تر مسلم ممالک میں یہی بہتر قرار دیا جاتا ہے کہ خواتین گھروں پر ہی نماز ادا کریں لیکن کوسووو میں مسلمانوں اور عثمانی دور حکومت کی وہ روایت دوبارہ زندہ ہو رہی ہے، جس کے مطابق مساجد میں خواتین کا کردار بھی نمایاں تھا۔
دبئی کے پوش علاقے مرینا کی بلند و بالا بلڈنگ کی بالکونی پر اس فوٹو شوٹ کی ویڈیو اور تصاور ہفتے کی شب سے شیئر ہونا شروع ہوئیں۔ ان میں بظاہر ایک درجن کے قریب سفید فام لڑکیاں دن دھاڑے برہنہ حالت میں  قطار میں کھڑی ہوکر تصاویر کے لیے پوز کرتی نظر آتی ہیں۔ واقعے کی یہ ویڈیو بظاہر برابر والی بلڈنگ کی بالکونی میں کھڑے ایک اور شخص نے اپنے موبائل فون پر بنائی، جو بعد میں سوشل میڈیا پر پوسٹ کی گئی۔ دبئی میں مغربی سیاحوں اور تارکین وطن کے لیے نجی محفلوں، بارز اور ڈسکوز میں ناچ گانا اور شراب نوشی کی اجازت ہے۔ تاہم عوامی مقامات پر شراب نوشی، کِسنگ اور برہنہ نکلنے کے خلاف کڑے قوانین ہیں، جن کی سزا چھ ماہ قید اور پانچ ہزار درہم تک ہو سکتی ہے۔ دبئی پولیس کے مطابق اس کیس میں ملوث افراد کو گرفتار کر کے قانونی کارروائی کے لیے حکام کے حوالے کر دیا گیا ہے۔ پولیس نے لوگوں کو خبردار کیا ہے کہ وہ 'اماراتی معاشرے کی اقدار کے خلاف اس قسم کی ناقابلِ قبول حرکتوں سے باز رہیں۔‘ متحدہ عرب امارت میں انٹرنیٹ سینسرشپ رائج ہے۔ تمام پورن ویب سائٹس پر بندش ہے اور انٹرنیٹ آڈیو کالز کی اجازت نہیں۔ سرکاری موبائل فون اور انٹرنیٹ کمپنیاں سوشل میڈیا پر لوگوں کے اظہار آزادی کی نگرانی کرتی ہیں۔ تارکین وطن کی طرف سے ملکی نظام پر تنقید ناقابل برداشت تصور کی جاتی ہے، جس کی وجہ سے بعض اوقات لوگوں کو ملک چھوڑنا بھی پڑ سکتا ہے۔,دبئی پولیس نے ایک فلیٹ کی بالکونی میں پندرہ مغربی خواتین کے برہنہ فوٹو شوٹ کی ویڈیو سوشل میڈیا پر وائرل ہونے کے بعد گرفتاریاں کی ہیں۔
" اطلاعات کے مطابق عسکریت پسندوں اور پیرا ملٹری فورسز کی جھڑپوں میں پانچ حملہ آور بھی ہلاک ہوئے ہیں۔ جمعرات اور جمعے کی درمیانی شب رونما ہونے والے اس دہشت گردانہ حملے کے بارے میں ایک سینیئر سکیورٹی اہلکار نے خبر رساں ایجنسی اے ایف پی کو بتایا کہ خیبر ڈسٹرکٹ کے علاقے جمرود میں پیراملٹری فورسز پر عسکریت پسندوں نے فائر کھول دیے۔ اس سکیورٹی اہلکار کے بقول،""فرنٹیئر کارپس کی ایک ٹیم عسکریت پسندوں کے خلاف کارروائی کرنے کو تھی کہ اُس پر عسکریت پسندوں نے فائر کھول دیے۔ اس کے بعد فائرنگ کا تبادلہ شروع ہو گیا جس میں کم از کم آٹھ سکیورٹی اہلکار اور پانچ عسکریت پسند ہلاک ہو گئے۔  پیرا ملٹری فورس فرنٹیئر کارپس ایف سی کے اشتراک عمل سے سکیورٹی کے فرائض انجام دیتی ہے۔ فوجی ذرائع کے مطابق جمرود تحصیل کے علاقے غنڈی میں دہشت گردی کے ایک اور واقعے میں عسکریت پسندوں کے ساتھ جھڑپوں کے دوران پیرا ملٹری فورسز کا ایک اور اہلکار زخمی ہوا ہے۔  ایک اور سکیورٹی ذریعے سے پتا چلا ہے کہ پیرا ملٹری فورسز اور عسکریت پسندوں کے اس تازہ تصادم میں تین عسکریت پسندوں کو گرفتار بھی کیا گیا ہے جبکہ قریب ایک درجن عسکریت پسند فرار ہونے میں کامیاب ہو گئے ہیں۔ اس علاقے میں کرفیو نافذ کر دیا گیا ہے اور گھر گھر تلاشی لینے کا کام جاری ہے۔",اطلاعات کے مطابق عسکریت پسندوں اور پیرا ملٹری فورسز کی جھڑپوں میں پانچ حملہ آور بھی ہلاک ہوئے ہیں۔
"امریکا نے سن 2002 میں امریکی صحافی ڈینیئل پرل کے قتل کے کیس میں چاروں ملزمین کو رہا کرنے کے پاکستانی سپریم کورٹ کے فیصلے پر سخت 'برہمی‘ کا اظہار کیا ہے اور اس فیصلے کو ”دنیا میں دہشت گردی کا نشانہ بننے والے تمام افراد کی توہین‘‘ قرار دیتے ہوئے پاکستانی حکومت سے’’اپنے قانونی آپشنز پر نظرثانی‘‘ کا مطالبہ کیا ہے۔ وائٹ ہاوس کی ترجمان جین ساکی نے کہا کہ امریکا وال اسٹریٹ جرنل کے نامہ نگار ڈینیئل پرل کے اغوا اور بہیمانہ قتل، جس نے دنیا کو جھنجھوڑ کر رکھ دیا تھا، کے قصورواروں کو پاکستانی سپریم کورٹ کی جانب سے رہا کرنے کے فیصلے پر 'برہم‘ ہے۔ جین ساکی نے کہا،”عمر شیخ اور دیگر ملزمین کو رہا کرنے کا فیصلہ پاکستان سمیت دنیا میں دہشت گردی کا نشانہ بننے والے تمام افراد کی توہین ہے۔""  انہوں نے پاکستانی حکومت سے اپیل کی، ” اپنے تمام قانونی آپشنز پر تیزی سے نظر ثانی کرے جس میں امریکی شہری اور صحافی کے بہیمانہ قتل کا مقدمہ امریکا میں چلانے کا متبادل بھی شامل ہے۔“  کوئٹہ میں دہشت گردی کی ایک کارروائی کے نتیجے میں کم ازکم انسٹھ افراد ہلاک جبکہ سو سے زائد زخمی ہو گئے ہیں۔ فوج کے مطابق اس مرتبہ نقاب پوش خود کش حملہ آوروں نے پولیس کی ایک تربیتی اکیڈمی کو نشانہ بنایا ہے۔ اس حملے میں زندہ بچ جانے والے ایک زیر تربیت پولیس اہلکار کا کہنا ہے،’’جنگجو سیدھے ہماری بیرک میں پہنچے اور انہوں نے اندھا دھند فائرنگ شروع کر دی۔ ہم چیختے چلاتے بیرک میں ادھر ادھر بھاگنے لگے۔‘‘ ",امریکا نے کہا ہے کہ پاکستانی سپریم کورٹ کا فیصلہ دنیا میں کہیں بھی دہشت گردی کا نشانہ بننے والے تمام افراد کی توہین ہے۔
گزشتہ کئی ماہ سے حسن زیدی کا موبائل فون مسلسل ہی بجتا رہا ہے۔ مختلف شہری زیدی کے ایجاد کردہ ایئر پیوریفائر یا ہوا صاف کرنے والے آلے کے حصول کی کوششوں میں ہیں۔ اس موسم سرما میں حسن زیدی اب تک قریب پانچ سو آلات فروخت کر چکے ہیں۔ یہ آلہ سولہ ہزار روپے کا ہے۔ اس کی مدد سے فضا میں موجود ضرر رساں ذرات سے نجات حاصل کی جا سکتی ہے اور سانس لینے کے لیے ہوا کی کوالٹی کو بہتر بنایا جا سکتا ہے۔ زیدی نے دیسی ساختہ یہ آلہ قریب چھ ماہ کی مدت میں تیار کیا اور یہ کوشش بھی کی کہ اس کی قیمت کم رہے۔ انہوں نے بتایا کہ ان کے پاس اس آلے کی تیاری کے لیے چوں کہ افرادی قوت بہت کم ہے، اس لیے وہ اب تک سینکٹروں آرڈرز نظرانداز کر چکے ہیں۔ گزشتہ پانچ برسوں میں پاکستان میں فضائی آلودگی کی سطح میں نمایاں اضافہ دیکھا گیا ہے، جس کی وجہ گھٹیا درجے کے ڈیزل کے استعمال سے فضا میں خارج ہونے والے مضر ذرات، موسمی فصلوں کی پرالی جلائے جانے اور زیادہ شدید موسم سرما کی وجہ سے دھند اور دھول ہیں۔ سائنسی جریدے دی لینسٹ میں شائع ہونے والی ایک مطالعاتی رپورٹ کے مطابق سن 2015ء میں ایک لاکھ پینتیس ہزار پاکستانیوں کی موت کی وجہ فضائی آلودگی تھی۔ خراب ہوا کے اعتبار سے پاکستان میں بدترین صورت حال صوبہ پنجاب کی ہے اور خصوصاﹰ بھارتی سرحد کے قریب واقع لاہور میں موسم سرما میں فضائی آلودگی اپنے عروج پر دیکھنے کو ملتی ہے۔,پاکستانی انجینیئر حسن زیدی نے فضائی آلودگی اور دھول سے لڑنے اور ہوا کو صاف بنانے والے ایک آلے کی ایجاد کی ہے اور مختلف شہری علاقوں کے لوگ مسلسل اس آلے کے حصول کی کوششوں میں ہیں۔
ڈاکٹر عسکری کی نامزدگی پاکستان میں ایک اپوزیشن جماعت پاکستان تحریک انصاف کی طرف سے سامنے آئی تھی۔ مسلم لیگ نون کے متعدد لیڈروں نے ڈاکٹر حسن عسکری کی تقرری کو شدید تنقید کا نشانہ بناتے ہوئے الزام لگایا ہے کہ ان کی ہمدردیاں پاکستان تحریک انصاف کے ساتھ رہی ہیں، اس لیے وہ مکمل غیر جانب داری کے ساتھ اپنی ذمہ داریاں ادا نہیں کر سکتے۔ پاکستان میں تجزیہ نگار اس صورتحال پر ملے جلے جذبات کا اظہار کر رہے ہیں۔ تجزیہ نگار خالد رسول کا کہنا ہے کہ ڈاکٹر عسکری کے پاس انتظامی امور چلانے کا تجربہ نہیں ہے اس لیے اگر صوبے کے انتظامی امور پر ان کی گرفت ڈھیلی پڑی تو طالع آزماؤں کو کھل کھیلنے کا موقع مل سکتا ہے۔ دوسری طرف روزنامہ ایکسپریس کے کالم نگار سلمان عابد کا کہنا ہے، ’’ڈاکٹر عسکری ایک با اصول اور محب وطن شخص ہیں اور وہ ایک محدود مینڈیٹ کے ساتھ قانونی طریقہ کار کے مطابق آئے ہیں۔ انہوں نے صرف منصفانہ انتخابات میں الیکشن کمیشن کی مدد کرنی ہے اور قانون کی عملداری کو یقینی بنانا ہے۔ اس کام کے لیے ان کے پاس ساری حکومتی مشینری موجود ہے۔ اور وہ یہ کام اچھے طریقے سے کر لیں گے۔‘‘,پاکستان کے سب سے بڑے صوبے پنجاب میں الیکشن کمیشن کی طرف سے پروفیسر ڈاکٹر حسن عسکری رضوی کی تعیناتی کو پاکستان مسلم لیگ نون کی طرف سے مسترد کر دیے جانے کے بعد سیاسی صورتحال کشیدہ ہوتی دکھائی دے رہی ہے۔
زمينی جنگ زيادہ تر افغان شمالی اتحاد کی ساتھی فوج نے لڑی۔ 12نومبر کو طالبان دارالحکومت کابل سے فرار ہوگئے۔ يہ پوری طرح سے معلوم نہيں کہ اب تک جنگ ميں ہلاک ہونے والوں کی تعداد کتنی ہے۔ افغانستان ميں اقوام متحدہ کے امدادی مشن کے مطابق صرف سن 2008 ء ہی میں دوہزار ايک سو افراد ہلاک ہوئے۔  25 اکتوبر سن 2001 ء کو امريکی کانگريس نے دہشت گردی کے خلاف جنگ کے سلسلے ميں حب ا لوطنی کے قانون کی منظوری دی۔ اس کے تحت عبوری مدت کے لئے شہری حقوق کو محدود کردیا گیا۔ دوسری باتوں کے علاوہ سرکاری کتب خانوں کو يہ بتانے کا پابند بنا دیا گیا کہ کون سی کتابيں مستعار لی گئيں اور انٹرنيٹ پر لوگوں نے کن ويب سائٹس کو ديکھا۔ امريکہ آنے والوں کے لئے ايسے پاسپورٹ لازم کردئے گئے، جن کو جعلی طور پر تيار نہ کيا جاسکتا ہو۔ ان افراد کو، جن کے پاس امريکی شہريت نہيں تھی،اب دہشت گردی کے شبے ميں غير معينہ مدت تک کے لئے حراست ميں رکھ جا سکتا تھا۔ امريکہ کے ڈيموکريٹ سينيٹر پيٹرک ليحی نے اس کے تين سال بعد کہا کہ يہ ايک گناہ تھا۔,امریکہ پر گیارہ ستمبر 2001 کو ہونے والےحملوں کے بعد سے اب تک کے اہم واقعات پر ایک نظر۔
کُوشن مائیسٹر ایک جرمن تنظیم ’فیسنگ فنانس‘ کے سربراہ ہیں۔ یہ تنظیم اُس بین الاقوامی مہم کا حصہ ہے جو ’قاتل روبوٹس‘ پر پابندی کی حامی ہے۔ وہ اکثر ہتھیاروں کی نمائشوں کا دورہ کرتے ہیں اور وہاں متعارف کرائے جانے والے ہتھیاروں کے بارے میں جانتے ہیں اور انہیں بنانے والی کمپنیوں سے بات کرتے ہیں۔ کسی حد تک خودکار طریقے سے کام کرنے والے ہتھیار پہلے ہی سے موجود ہیں، مثال کے طور پر ایسے راکٹ جو ممکنہ اہداف کا خود ہی تعین کرتے ہیں اور اس بات کا فیصلہ خود ہی کرتے ہیں کہ کس ہدف کو تباہ کریں اور کسے نہیں۔ اصولی طور پر تو انہیں انسان ہی چلاتے ہیں مگر اصل میں کوئی فوجی اس راکٹ کو فائر کرنے کا حکم نہیں دیتا اور نہ ہی وہ انہیں روک سکتا ہے۔  جنیوا میں قائم اقوام متحدہ کے دفاتر میں عالمی برادری اس مسئلے پر 2014ء سے بات چیت کرتی چلی آ رہی ہے۔ 27 اگست سے 31 اگست 2018ء تک جنیوا میں اقوام متحدہ کی سربراہی میں اسی معاملے پر بات چیت ہو رہی ہے۔ تاہم بین الاقوامی برادری اس طرح کے خودکار قاتل ہتھیاروں پر پابندی کے معاملے پر عدم اتفاق کا شکار ہے۔ بعض ممالک اس طرح کے ہتھیاروں پر مکمل پابندی کے حق میں ہیں تو بعض ان کی تیاری پر کسی قسم کی پابندی کے مخالف ہیں۔ تاہم جرمنی اور فرانس اس بارے میں معتدل نکتہ نظر رکھتے ہیں۔ اپنی اتحادی حکومت میں جرمن حکومت ’دنیا بھر میں ایسے ہتھیاروں کی ممانعت‘ پر اتفاق کر چکی ہے تاہم جرمن حکومت کا یہ بھی موقف ہے کہ جنیوا مذ‌اکرات میں ان پر براہ راست پابندی کی بات حکمت عملی کے حوالے سے ایک غلطی ہو گی کیونکہ اس حوالے سے آراء انتہائی متفرق ہیں۔,مستقبل کی جنگوں میں موت یا زندگی کا فیصلہ مشینیں کریں گی اور وہ بھی کسی انسانی کنٹرول کے بغیر۔ خودکار ہتھیاروں کی تیاری کا سلسلہ تیزی سے جاری ہے لیکن اقوام متحدہ کی کوشش ہے کہ ان پر پابندی عائد کی جائے۔
سال دو ہزار آٹھ میں چین کے دفاعی اخراجات 417.8 بلین yuan‘ یعنی‘ 57.2 بلین امریکی ڈالرز ہوں گے۔چینی پارلیمان کے ایک ترجمان نے دفاعی بجٹ کی یہ تفصیلات چینی قانون سازوں کے پارلیمانی اجلاس کے ایک روز قبل بتائیں۔ تفصیلات کے مطابق‘ دفاعی بجٹ میں یہ اضافہ اس وجہ سے کیا گیا ہے تاکہ چینی فوجی اہلکاروں کی تنخواہیں بڑھادی جائیں۔اس کے ساتھ ساتھ جدید جنگی ہتھیاروں کی تربیت پر بھی کافی رقم خرچ کئے جانے کی توقع ہے۔ چین نے کہا ہے کہ اس نے جو اپنے دفاعی بجٹ میں اضافہ کیا ہے وہ امریکہ اور برطانیہ کے دفاعی بجٹ کے مقابلے میں بہت کم ہے۔ پینٹاگن نے ایک رپورٹ شائع کی ہے جس میں چین کی مسلسل بڑھتی ہوئی فوجی طاقت پر تشویش کا اظہار کیا گیا ہے۔پینٹاگن کی اس رپورٹ میں کہا گیا ہے کہ چین کی فوجی طاقت سے خطے میں عدم استحکام کے امکان کے علاوہ بین الاقوامی استحکام کو بھی خطرہ لاحق ہے۔ امریکہ کو چین کے کروز اور بیلسٹک میزائلوں پر بھی تشویش ہے۔تاہم چینی وزارت خارجہ نے پینٹاگن کی اس رپورٹ کو حقیقت سے بعید قرار دیا ہے اور کہا ہے کہ مزکورہ رپورٹ میں حقائق اور اعداد و شمار کو توڑ مروڑ کر پیش کیا گیا ہے۔ دریں اثناءریفرنڈم کے ممکنہ اعلان کے تعلق سے چین نے تائیوان کو ایک مرتبہ پھر انتباہ کیا کہ اگر اس نے اپنے منصوبوں پر عمل در آمد کیا تو اسے سنگین نتائج کے لئے تیار رہنا ہوگا۔,چین نے رواں سال کے اپنے دفاعی بجٹ میں 17.6 فیصد اضافے کا اعلان کیا ہے۔چینی حکومت کا کہنا ہے کہ یہ اضافہ اعتدال پر مبنی ہے لیکن امریکہ نے دفاعی بجٹ میں اضافے کے اس اعلان پر سخت تشویش کا اظہار کیا ہے۔
یروشلم میں مرکزی دفتر شماریات کے جاری کردہ ڈیٹا کے مطابق اسرائیل کے ایک ریاست کے طور پر وجود میں آنے کے 63 برس پورے ہونے سے ایک روز قبل اس ملک کی آبادی 77 لاکھ 46 ہزار بنتی ہے، جو اس لیے بہت اہم ہے کہ سن 1948 میں جب اسرائیل کے قیام کا اعلان کیا گیا تھا تو اس کی آبادی صرف آٹھ لاکھ چھ ہزار ریکارڈ کی گئی تھی۔ اسرائیل کے مرکزی دفتر شماریات CBS کی پیر کو جاری کردہ معلومات کے مطابق اس ملک کی موجودہ آبادی کا 75.3 فیصد حصہ یہودی عقیدے کے باشندوں پر مشتمل ہے جبکہ ملک میں عرب نسل کی اقلیتی آبادی کا تناسب 20.5 فیصد بنتا ہے۔ اس کے علاوہ اسرائیل میں قانونی طور پر مقیم غیر یہودی عقیدے کے حامل تارکین وطن اور ان کی بچوں کی مجموعی تعداد اتنی ہے کہ وہ کل قومی آبادی کا 4.2 فیصد بنتی ہے۔ ان اعداد و شمار سے یہ پتہ بھی چلتا ہے کہ ماضی کے برعکس آج اسرائیل کی مجموعی آبادی کا اکثریتی حصہ ایسے شہریوں پر مشتمل ہے، جو پیدا بھی اسرائیل ہی میں ہوئے ہیں۔ اس کے علاوہ اس ملک کے کُل چھ شہر ایسے ہیں، جن کی آبادی دو لاکھ سے زیادہ ہے۔ ان شہروں میں تل ابیب، یروشلم، حیفہ اور اشدود بھی شامل ہیں۔ اسرائیل کے قیام کا اعلان 14 مئی سن 1948 کو کیا گیا تھا مگر اسرائیل میں یہ دن ہر سال عیسوی کی بجائے یہودی کیلنڈر کے مطابق منایا جاتا ہے۔ اس طرح اس مہینے اسرائیل کے قیام کے 63 برس 14 مئی کو نہیں بلکہ منگل دس مئی کو پورے ہو جائیں گے۔,اسرائیل کے ریاستی وجود کے 63 برس پورے ہونے کو ہیں اور تازہ اعداد و شمار کے مطابق اسرائیل کی مجموعی آبادی اب 7.7 ملین سے بھی زیادہ ہو چکی ہے۔ عام شہریوں کی اکثریت تارکین وطن کی نہیں بلکہ وہ اسرائیل ہی میں پیدا ہوئے ہیں۔
 خبر رساں ادارے ایسوسی ایٹڈ پریس کے مطابق اسرائیل میں تشدد کے تازہ واقعات کو ہوا دینے کی ذمہ داری فلسطینی گروہ اسلامی تحریک پر عائد کرتے ہوئے اسرائیلی وزیراعظم نے کہا کہ ان کی حکومت ہر محاذ پر کارروائی کرتے ہوئے تشدد کی اس لہر کا خاتمے کر دے گی۔  یہ بات اہم ہے کہ قریب ایک ماہ قبل نئے یہودی سال کے آغاز پر فلسطینیوں اور اسرائیل کے درمیان پرتشدد جھڑپوں کا آغاز ہوا تھا۔ اس تشدد کی بنیادی وجوہات وہ افواہیں تھی کہ اسرائیل ٹیمپل ماؤنٹ میں قائم مسجد اقصیٰ پر قبضہ کرنا چاہتا ہے۔ ٹیمپل ماؤنٹ یہودیوں کے لیے سب سے مقدس مقام ہے، جب کہ مسجد اقصیٰ مسلمانوں کے لیے تیسرا سب سے مقدس مقام۔ فلسطینی مسجد اقصیٰ کو اپنی قومیت کی ایک علامت کے طور پر بھی دیکھتے ہیں۔  اسرائیل کی جانب سے متعدد مرتبہ ان الزامات کی تردید کی گئی ہے اور کہا گیا ہے کہ اسرائیل اس سلسلے میں طے شدہ ضابطے کو تبدیل نہیں کرے گا اور یہودیوں کو اس مقام پر جانے کی تو اجازت ہو گی، تاہم عبادت کی اجازت نہیں دی جائے گی، تاہم تشدد کے یہ واقعات کسی طور کم ہوتے نظر نہیں آتے ہیں۔,اسرائیلی وزیراعظم بینجمن نیتن یاہو نے کہا ہے کہ وہ ایسے افراد کے خلاف کارروائیاں کریں گے، جو اسرائیل میں اسلامی تحریک کو مالی معاونت فراہم کرتے ہیں۔
امریکی وزیر دفاع رابرٹ گیٹس اور جوائنٹ چیفس چیئرمین مائیک مولن نے کہا ہے کہ لیبیا میں امریکی جنگی کارروائیاں ہفتہ کو روک دی جائیں گی۔ رابرٹ گیٹس کا کہنا ہے کہ برطانیہ، فرانس اور نیٹو کے دیگر ممالک کو اپنے بل بوتے پر یہ کارروائیاں جاری رکھنی ہوں گی۔ باغیوں کے رہنما مصطفیٰ عبدالجلیل نے بن غازی میں اقوام متحدہ کے مندوب Abdelilah al-Khatibset سے بھی ملاقات کی ہے، جس کے بعد باغی رہنما نے فائربندی کی مشروط پیش کش کی۔ انہوں نے کہا کہ قذافی ملک سے چلے جائیں اور ان کی فورسز حکومت کے زیر انتظام علاقوں سے نکل جائیں تو فائربندی ہو سکتی ہے۔ انہوں نے کہا کہ وہ اس مطالبے سے پیچھے نہیں ہٹیں گے۔  اُدھر لیبیا میں قذافی نواز فورسز اور باغیوں کے درمیان لڑائی کا سلسلہ جاری ہے۔ جمعہ کو قذافی کی فورسز نے مصراتہ کے باہر باغیوں کی ایک پوسٹ پر حملہ کیا ہے۔ خبررساں ادارے روئٹرز نے باغیوں کے ایک ترجمان کے حوالے سے بتایا ہے کہ اس کارروائی میں ٹینک اور توپخانے کا استعمال کیا گیا۔ انہوں نے بتایا کہ قذافی کی فورسز بلاتخصیص حملے کر رہی ہیں، یہاں تک کہ شہریوں پر بھی۔ انہوں نے یہ بھی کہا کہ صورت حال کو بیان کرنے کے لیے ان کے پاس الفاظ نہیں ہیں۔ مصراتہ سے ایک ڈاکٹر نے ای میل کے ذریعے روئٹرز کو بتایا کہ جمعہ کو بتیسویں بریگیڈ کو شہر کا انتظام سنبھالنے کے لیے بھیجا گیا ہے۔ خیال رہے کہ اس بریگیڈ کو لیبیا میں بہترین تربیت یافتہ اور مسلح خیال کیا جاتا ہے۔ ,امریکہ نے لیبیا کے خلاف اپنی جنگی کارروائیاں ختم کرنے کا اعلان کیا ہے۔ وزیر دفاع رابرٹ گیٹس کا کہنا ہے کہ وہاں امریکی کارروائیاں ہفتہ کو ختم کر دی جائی گی۔ باغیوں نے فائربندی کی مشروط پیش کش بھی کی ہے۔
وہ لکھتے ہیں کہ اگر دہشت گرد مسلمان ہو گا تو لوگوں کی توجہ کا مرکز ایک مرتبہ پھر اسلام بن جائے گا۔ اس حملے میں حملہ آور ایک سفید فام ہے اور اس دہشت گردی کے لیے کسی خاص گروہ پر الزام نہیں دھرا گیا ہے۔ صرف یہ کہا گیا ہے کہ حملہ آور نے یہ کارروائی اکیلے ہی سر انجام دی ہے۔ جب کسی ایک کارروائی کو کسی ایک کمیونٹی سے نتھی کر دیا جاتا ہے تو صورتحال کچھ مختلف ہو جاتی ہے۔ کرائسٹ چرچ میں ہوئے حملوں کے بعد کسی بھی گروہ نے اس انتہا پسندی کے عمل سے خود کو الگ کرنے کی ضرورت محسوس نہیں کی ہے۔ سفید فام لوگوں کو یہ ڈر بھی نہیں ہے کہ اس دہشت گردی کے واقعے کے بعد اب ہوائی اڈوں پر ان کی چیکنگ سخت کر دی جائے گی۔ کرائسٹ چرچ کے حملوں کے دو دن بعد ہی جرمنی میں کچھ میڈیا اداروں میں اس خونریز واقعے کے بارے میں کوئی شہ سرخی تک نظر نہیں آئی۔ جرمنی میں مسلمانوں کی آبادی پانچ ملین کے قریب ہے۔ جعفر لکھتے ہیں کہ گزشتہ جمعے وہ جرمنی کی ایک مسجد میں گئے اور نمازیوں سے نیوزی لینڈ میں ہوئے حملے پر ان کا ردعمل دریافت کیا۔ ان لوگوں نے بتایا کہ وہ خوفزدہ ہیں اور خود کو غیر محفوظ خیال کرتے ہیں۔ جعفر کے مطابق وہ یہ جاننے کی کوشش کرتے رہیں گے کہ کرائسٹ چرچ میں ہوئے ان حملوں پر جرمنی میں ردعمل اتنا کم کیوں تھا؟ کیا اس کی وجہ یہ تو نہیں کہ جغرافیائی لحاظ سے نیوزی لینڈ بہت دور ہے اوراس لیے متاثرین کے ساتھ یک جہتی کا عنصر نظر نہیں آیا؟,نیوزی لینڈ میں مساجد پر ہوئے حملوں پر جرمن سیاستدانوں کی طرف سے اور میڈیا پر کوئی خاص ردعمل ظاہر نہیں کیا گیا۔
 رواں ماہ کے آغاز پر امريکا ميں منعقدہ گراں پری ريس ميں مرسڈيز ٹيم کے دونوں ڈرائيوروں نِيکو روزبرگ اور لوئيس ہيملٹن کے مابين کانٹے کا مقابلہ رہا تاہم وہ ريس ہيملٹن نے جيت لی تھی۔ ساؤ پاؤلو ميں البتہ اتوار نو نومبر کے روز ہونے والی برازيلين گراں پری ميں بازی روزبرگ کے نام رہی۔  فارمولا ون کے 2014ء کے سيزن ميں اب صرف ايک ريس بچی ہے، جو تيئس نومبر کے روز متحدہ عرب امارات کے شہر ابو ظہبی کے سرکٹ پر ہو گی اور اسی حتمی ريس ميں اس سال کے چيمپئن کا فيصلہ ہو گا۔ برازيلين گراں پری کے اختتام پر لوئيس ہيملٹن کے 334 پوائنٹس ہيں اور وہ پہلی پوزيشن پر براجمان ہيں۔ مرسڈيز کے نِيکو روزبرگ 317 پوائنٹس کے ساتھ دوسرے نمبر پر، ريڈ بُل کے ڈينيل ريکيارڈو 214 پوائنٹس کے ساتھ تيسرے نمبر پر جبکہ ريڈ بُل ہی کے سباستيان فيٹل 159 پوائنٹس کے ساتھ چوتھے نمبر پر ہيں۔ پانچويں پوزيشن فيراری کے ہسپانوی ڈرائيور فرنانڈو الانسو نے سنبھال رکھی ہے، جن کے پوائنٹس 157 ہيں۔,مرسڈيز ٹيم کے جرمن ڈرائيور نِيکو روزبرگ نے ساؤ پاؤلو ميں ہونے والی برازيلين گراں پری ريس جيت لی ہے۔ فارمولا ون کے رواں سيزن کی آخری ريس تيئس نومبر کو متحدہ عرب امارات ميں ہو گی، جس ميں سال رواں کے چيمپئن کا فيصلہ ہو گا۔
آج ویسٹ منسٹر ایبے میں غیر معمولی ہلچل اور جوش و خروش قابل دید تھا ۔ برطانوی ولی عہد شہزادہ چارلس کے بڑے بیٹے شہزادہ ولیم اور ان کی منگیتر کیتھرین مڈلٹن کی شادی کی تقریب کے ان انوکھے لمحات میں شرکت کے لیے ہزاروں شائقین صبح پانچ بجے ہی سے لندن کے قلب میں جمع ہونا شروع ہوگئے تھے۔ شہزادہ ولیم آنجہانی شہزادی ڈیانا اور ولی عہد چارلس کے بڑے بیٹے ہیں اور اُنہیں برطانوی عوام کے ساتھ ساتھ تمام دنیا دُہری محبت اور عقیدت کی نگاہ سے دیکھتی ہے۔ پرنس ولیم کی شادی کی تقریب برطانوی شاہی آداب کے مطابق منعقد ہوئی۔ پرنس ولیم بلیک لیموزین میں سوار جیسے جیسے لندن کی سڑکوں سے گزرتے ہوئے ویسٹ منسٹر ایبے کے نزدیک آرہے تھے ویسے ویسے شائقین کا جوش و خروش اور شور شرابا بڑھتا جا رہا تھا۔  پرنس ولیم اور کیتھرین مڈلٹن کی شادی کی تقریب گزشتہ 30 برسوں میں برطانیہ کے شاہی خاندان کی سب سے بڑی اور پُر تعیش تقریب تھی۔ اس تقریب میں برطانیہ کے شاہی خاندان کے پچاس افراد سمیت دنیا بھر کے مختلف شاہی خاندانوں کے درجنوں افراد شریک ہوئے۔ اس کے علاوہ عالمی شہرت کی حامل متعدد معروف شخصیات مثلاً فٹ بال کھلاڑی ڈیوڈ بیکہم، معروف انگریز گلوکار ایلٹن جان اوراداکار رووان ایٹکنسن نے بھی ان تقریبات میں شرکت کی۔,آج جمعہ کو ویسٹ مینسٹر ایبے میں ان کی شادی کی شاندار تقریب کا انعقاد ہوا۔ دنیا بھر سے آئے ہوئے مہمانوں نے شادی کی تقریب میں حصہ لیا جبکہ لاکھوں برطانوی باشندے لندن کی سڑکوں پر شاہی خاندان کے اس جشن کی خوشیاں منا رہے ہیں
 طوفان کے چار دن بعد بھی زیادہ تر علاقوں تک امداد نہیں پہنچائی جا سکی ہے۔ جرمنی کی ریڈ کراس تنظیم سے وابستہ سوآدی مسعودی کہتی ہیں، ’’ریڈ کراس کی بین الاقوامی کمیٹی متاثرہ جزیرے سمر پر توجہ مرکوز کیے ہوئے ہے۔ ہم نے گزشتہ روز وہاں اپنی ٹیم بھیجی تھی۔ اب وہ جتنی جلدی ہو سکے امداد تقسیم کرنے کے مختلف طریقے ڈھونڈ رہے ہیں۔ گاڑیوں کی تلاش جاری ہے تاکہ مطلوبہ علاقوں تک پہنچا جا سکے۔ لیکن ہمیں بنیادی ڈھانچے اور مواصلات کہ وجہ سے بڑے مسائل کا سامنا ہے۔‘‘  اگر سرچ ٹیمیں منزل پر پہنچ بھی جاتی ہیں تو انہیں سکیورٹی کے شدید مسائل کا سامنا ہے۔ کئی دیگر امدادی اداروں کی طرح ریڈ کراس تنظیم کی طرف سے ابتدائی طور پر گیارہ امدادی ٹرک متاثرہ علاقوں کی طرف روانہ کیے گئے ہیں۔ خاتون کارکن مسعودی کا ڈی ڈبلیو سے گفتگو کرتے ہوئے کہنا تھا، ’’سپر مارکیٹوں اور نجی دکانوں کو لوٹا جا رہا ہے۔ ہمیں ریڈ کراس کے ٹرکوں پر حملے کی بھی اطلاعات ملی ہیں۔ کئی دیگر مسائل کے علاوہ اب ہمیں سکیورٹی نہ ہونے کا بھی خطرہ لاحق ہے۔ مثال کے طور پر مواصلات اور انفراسٹرکچر کے ساتھ ساتھ اب ہمیں سکیورٹی کے معاملات پر بھی نظر رکھنا ہو گی تاکہ امدادی اشیاء ضرورت مند افراد تک پہنچ سکیں۔‘‘,سمندری طوفان کے بعد چوتھے روز بھی لاکھوں افراد امداد کے منتظر ہیں۔ بین الاقوامی تنظیمیں ان کی مدد کرنا بھی کرنا چاہتی ہیں لیکن انہیں لوٹ مار، انفرا سٹرکچر کی تباہی اور سکیورٹی مسائل کی وجہ سے شدید مشکلات کا سامنا ہے۔
مغربی دفاعی اتحاد نیٹو میں روسی مشن کی معطلی کا باضابطہ اعلان وزیر خارجہ سیرگئی لاوروف نے کیا۔ انہوں نے ماسکو کے اس اقدام کو نیٹو کے ایک حالیہ فیصلے کے خلاف ردعمل قرار دیا۔ نیٹو نے گزشتہ ہفتے اپنے صدر دفاتر کے قریب ہی واقع روسی مشن کے آٹھ ارکان کو بے دخل کر دیا تھا۔ روسی وزیر خارجہ نے واضح کیا کہ ماسکو میں نیٹو کا رابطہ اور معلوماتی دفتر بھی بند کرنے کا حکم جاری کر دیا گیا ہے۔ مغربی دفاعی اتحاد کی انتظامیہ نے آٹھ روسی اہلکاروں کو انٹیلیجنس افسران قرار دیتے ہوئے بے دخل کرنے کا حکم جاری کیا تھا۔ بے دخل کیے جانے والوں میں روس کے چیف ملٹری سفیر بھی شامل تھے۔ اس کے علاوہ نیٹو نے اپنے ہاں روسی مشن کے اہلکاروں کی تعداد نصف کرنے کا فیصلہ بھی کیا تھا۔ مغربی دفاعی اتحاد کے مطابق اس کے صدر دفاتر کے ساتھ رابطوں کے لیے قائم روسی مشن آسانی سے لیکن نئی معینہ تعداد کے ساتھ بھی اپنے تمام سفارتی امور بخوبی انجام دینے کا اہل ہے۔ روس کا نیٹو میں مشن حقیقت میں نیٹو کے صدر دفاتر کے اندر نہیں بلکہ اس تنظیم کے ہیڈکوارٹر کے قریبی علاقے کی ایک عمارت میں ہے۔ روسی وزیر خارجہ سیرگئی لاوروف کا کہنا ہے کہ نیٹو کے دانستہ اٹھائے جانے والے اقدام نے ماسکو حکومت کو بھی ایسے فیصلے کرنے پر مجبور کر دیا۔ ان کا یہ بھی کہنا ہے کہ اس اقدام نے بنیادی سفارت کاری کے امور کی تکمیل مشکل تر بنا دی ہے۔,ماسکو میں وزارت خارجہ کے اعلان کے مطابق مغربی دفاعی اتحاد نیٹو سے متعلق روسی سفارتی مشن معطل کر دیا گیا ہے۔ روسی وزیر خارجہ لاوروف کے مطابق اس اقدام کی وجہ نیٹو میں متعین اس مشن کے آٹھ افراد کی بے دخلی ہے۔
چند روز قبل 10 مارچ کو انڈین اخبار انڈین ایکسپریس کی ایک شہ سرخی کچھ یوں تھی کہ ’انڈیا پاکستان کو کورونا ویکسین فراہم کرے گا جبکہ ایک اور انڈین اخبار ’ٹائمز ناؤ‘ میں شائع ہونے والی خبر کی سرخی ’#بریکنگ: پاکستان کو جی اے وی آئی (گاوی) میثاق کے تحت انڈین ساختہ کورونا ویکسین کی 45 ملین خوراکیں فراہم کی جائیں گی۔‘ لیکن کیا اس خبر کا حقیقت سے کوئی تعلق بھی ہے؟ کیا انڈیا اپنے بل بوتے پر خود سے اپنے ہمسایہ ملک اور دیرینہ حریف پاکستان کی مدد کرتے ہوئے کورونا ویکسین کی کروڑوں خوراکیں دے گا؟ آنے والے چند ہفتوں میں انڈیا پاکستان کو کورونا ویکسین کی 14 ملین خوراکیں مفت فراہم کرے گا لیکن یہ ترسیل بذریعہ عالمی ادارہ صحت اور گاوی کوویکس ویکسین الائنس پروگرام کے تحت کی جائے گی جبکہ دونوں ممالک کے درمیان باہمی تعاون کا کوئی معاہدہ موجود نہیں۔  پاکستان کو ملنے والا لائسنسڈ بیچ دنیا کے سب سے بڑے ویکسین ساز ادارے سیرم انسٹیٹیوٹ آف انڈیا کا تیار کردہ ہو گا اور عالمی طور پر پاکستان کو ملنے والی ویکسین کی تعداد کسی بھی ایک ملک کو دی گئی سب سے بڑی تعداد ہو گی۔   کوویکس کورونا وائرس ویکسین کی دو ارب خوراکوں کی پوری دنیا کے درمیانے اور کم آمدنی والے ممالک میں منصفانہ اور مساوی طور پر تقسیم یقینی بنانے کے لیے شروع کیا گیا ایک پروگرام ہے جس کی سربراہی گاوی اور عالمی ادارہ صحت سمیت دیگر ادارے کر رہے ہیں۔  ایسٹرازینیکا مہلک کورونا وائرس کے خلاف 63 فیصد فعالیت رکھنے والی ویکسین ہے اور عالمی ادارہ صحت کے مطابق یہ ویکسین لگوانے والوں کو اس کی دو خوراکیں آٹھ سے 12 ہفتے کے فرق سے لینا ہوں گی۔ وفاقی وزیر برائے صحت ڈاکٹر فیصل سلطان نے جمعے کو تسلیم کرتے ہوئے کہا کہ ملک میں کورونا وائرس کی تیسری لہر آ چکی ہے اور عوام کو اس سے بچاؤ کے لیے سخت احتیاط کی ضرورت ہے۔  اس سے قبل وفاقی وزیر اسد عمر نے بھی ایک ٹی وی چینل کو انٹرویو دیتے ہوئے کہا تھا کہ ملک میں اب کورونا وائرس کی تیسری لہر ہے اور اس کا مرکزی سبب برطانیہ سے کورونا وائرس کی دریافت ہونے والی نئی قسم ہے۔ مارچ کے مہینے میں پاکستان نے اعلان کیا کہ وہ 10 مارچ سے 60 برس سے زیادہ عمر والے افراد کے لیے بھی ویکسینیشن کا سلسلہ شروع کر رہا ہے جس کے لیے ایسٹرازینیکا اور سائنوفارم استعمال کی جا رہی ہے۔  وفاقی وزیر ڈاکٹر فیصل سلطان نے رابطہ کرنے پر بتایا کہ اب تک پاکستان میں مجموعی طور پر تین لاکھ سے زیادہ افراد کو ویکسین کی خوراک دی جا چکی ہے۔  دوسری جانب صوبہ سندھ کے محکمہ صحت کی جانب سے اس رپورٹ کے لیے فراہم کردہ معلومات کے مطابق 12 مارچ تک صوبے میں 98 ہزار سے زیادہ افراد کو ویکسین کی ایک خوراک مل چکی ہے جبکہ 23 ہزار سے زیادہ افراد وہ ہیں جنھیں دونوں خوراکیں مل چکی ہیں۔ ,آنے والے چند ہفتوں میں انڈیا پاکستان کو کورونا ویکسین کی 14 ملین خوراکیں فراہم کرے گا لیکن کیا انڈیا یہ خوراکیں اپنے بل بوتے پر خود سے اپنے ہمسایہ ملک اور دیرینہ حریف کی مدد کرتے ہوئے دے گا؟
 خیبر پختونخوا انفارمیشن ٹیکنالوجی بورڈ کے منیجنگ ڈائریکٹر صدیق اللہ کے مطابق اس کانفرنس میں ایک ہزار سے زیادہ مندوبین شریک ہوئے۔ ڈوئچے ویلے سے گفتگو کرتے ہوئے ان کا مزید کہنا تھا: ’’یہاں جتنے بھی ماہرین آئے ہیں یہ ان پاکستان کے نوجوان گریجویٹس کو تربیت دیں گے کہ وہ کس طرح پراجیکٹ حاصل کرسکتے ہیں اور کیسے ملک کے لیے زرمبادلہ کما سکتے ہیں۔‘‘  دو روزہ کانفرنس کی اختتامی تقریب میں انفارمیشن ٹیکنالوجی کے صوبائی وزیر شاہرام خان ترکئی بھی شریک تھے۔ ان کا کہنا تھا کہ خیبر پختونخوا کی حکومت نوجوانوں کے لیے اس طرح کا ماحول بنا رہی ہے کہ یہ باہر کی دنیا کے ساتھ بزنس کرسکیں۔ ان کا مزید کہنا تھا: ’’ ہم نے دنیا کو ایک پیغام دیا ہے کہ پشاور کے نوجوان بھی اس ٹیکنالوجی سے استفادہ کرنے کے خواہاں ہیں اور اگر انہیں موقع دیا گیا تو یہ کسی سے پیچھے نہیں۔‘‘  یہ دو روزہ کانفرنس ایک ایسے وقت میں منعقد ہوئی جب خیبر پختونخوا اور اس سے ملحقہ قبائلی علاقوں میں جاری دہشت گردی کی وجہ سے نوجوانوں میں بے روزگاری میں اضافہ ہورہا ہے۔ عالمی بینک کی حالیہ رپورٹ کے مطابق نوجوانون کی آبادی 30 فیصد ہے جن میں بے روزگاری کی شرح میں تیزی سے اضافہ ہورہا ہے۔ خیبر پختونخوا میں ایک عشرے پر محیط دہشت گردی کی وجہ سے صوبے میں زیادہ تر صنعتیں بند ہیں اور کوئی سرمایہ کاری کرنے کے لیے تیار نہیں بے۔,خیبر پختونخوا انفارمیشن ٹیکنالوجی بورڈ کی طرف سے عالمی بنک کے تعاون سے یوتھ سمٹ 2014کے نام سے کرائی جانے والی اس کانفرنس میں یورپ، امریکا اور خلیجی ممالک سے سینکڑوں ماہرین نے شرکت کی۔
 اپوزيشن کارکنوں نے بتايا کہ بشارالاسد کے مخالفين کے علاقے باب عمرو پر ٹينکوں کی گولہ باری اور حمص کے دوسرے علاقوں ميں فوجيوں اور نشانہ بازوں کی فائرنگ سے مزيد 19 افراد ہلاک ہو گئے۔ مارچ ميں اسد حکومت کے خلاف شروع ہونے والے مظاہروں کے بعد سے شام ميں ميڈيا پر سخت پابندياں لگا دی گئی ہيں جس کی وجہ سے وہاں سے موصولہ اطلاعات کی تصديق نہيں کی جا سکتی۔  اپوزيشن شامی قومی کونسل کے ترجمان احمد رمضان نے کہا: ’’ہم حکومت کے شہری علاقوں سے فوج ہٹا لينے اور شہريوں پر تشدد بند کرنے کے وعدے کے باوجود اُس کا خونيں رد عمل پہلے ہی ديکھ چکے ہيں۔ اگر عرب ليگ سے کيے گئے سمجھوتے کے باوجود جمعہ کو بھی مظاہرين پر فائرنگ کی جاتی ہے، تو پھر عرب ممالک زيادہ سخت اقدامات پر مجبور ہو سکتے ہيں اور وہ مظاہرين کے تحفظ کے بين الاقوامی اقدامات کی حمايت کر سکتے ہيں۔‘‘  مغربی ممالک کی پابنديوں اور ترکی اور شام کے عرب ہمسايہ ملکوں کی تنقيد کے باعث اسد حکومت پر دباؤ ميں اضافہ ہو رہا ہے۔ امريکہ نے کل کہا کہ ايسی کوئی علامت نظر نہيں آ رہی ہے کہ شامی حکومت عرب ليگ سے طے پانے والے معاہدے کی پابندی کر رہی ہے۔ اس حکومت کی اپنے وعدے پورے نہ کرنے کی طويل تاريخ ہے۔,شام ميں اپوزيشن کے رہنماؤں نے کہا ہے کہ آج جمعہ کی نماز کے بعد ہونے والے احتجاجات پر صدر بشار الاسد کی حکومت کے رد عمل سے يہ ظاہر ہو گا کہ شامی حکومت عرب ليگ سے طے شدہ اس معاہدے کی پابندی کرتی ہے يا نہيں۔
 اسرائیلی پرمٹ کے بغیر ثناء یروشلم میں اپنے شوہر اور بچوں کے ساتھ نہیں رہ سکتی تھی اور خطرہ تھا کہ اگر محمد مغربی کنارے منتقل ہو جاتا ہے تو وہ اپنی اسرائیلی شہریت کھو سکتا ہے۔ اس طرح اس کا اس کے آبائی شہر سے ہر قسم کا رابطہ ٹوٹ جاتا۔ فلسطینوں کا کہنا ہے کہ مغربی کنارے سے منتقل ہوکر مشرقی یروشلم کا رہائشی اجازت نامہ حاصل کرنا ہمیشہ سے ہی بہت مشکل تھا۔ لیکن 2003ء کے بعد اسرائیل نے ہنگامی اقدامات کرتے ہوئے خاندانی ملاپ کا نظام ہی ختم کر دیا۔ تقریباً اسی دوران اسرائیل نے مغربی کنارے کے گرد بڑی بڑی دیواریں اور رکاوٹیں تعمیر کرنا شروع کر دی۔ اس طرح مغربی کنارہ دوسرے دیگر مقبوضہ علاقوں سے کٹ گیا بلکہ یروشلم میں داخل ہونا انتہائی مشکل ہو گیا۔ عرب اسرائیل حقوق تنظیم کے بانی حسن جابرین کا کہنا ہے کہ 2003ء کے بعد سے کافی لوگوں ثناء کی طرح زندگی گزارنے پر مجبور ہیں۔ اس بارے میں ایک قانون پاس کیا گیا تھا کہ اگر کوئی بھی اسرائیلی ایران، شام، یا لبنان کے شہری کے ساتھ شادی کرے گا تو وہ اپنی فمیلی کے ساتھ نہیں رہ سکتے۔ 2006ء میں شائع ہونے والی ایک رپورٹ میں بتایا گیا تھا کہ اسرائیل نے خاندانی ملاپ کی120،000 سے زیادہ درخواستوں پر عملدرآمد کر نے سے انکار کر دیا تھا۔,ثناء کا تعلق مغربی کنارے آباد شہر ہبرون سے ہے۔ اس نے جب 13سال قبل مشرقی یروشلم کے رہائشی محمد نامی شخص سے شادی کی۔ تو اسے اس امر کا اندازہ ہی نہیں تھا کہ ان کے ملاپ کے بعد انہیں خوف کے سائے میں زندگی گزرانی پڑے گی۔
یورپی یونین کے ایک سینیئر اہلکار نے نام مخفی رکھتے ہوئے بتایا کہ ویانا میں ایران کے ساتھ جوہری مذاکرات میں پیشرفت منطقی ہے۔ یورپی اقوام اور ایران سن 2015 کی جوہری ڈیل کو بچانے کی بات چیت جاری رکھے ہوئے ہیں۔ اطلاعات کے مطابق اس مذاکراتی عمل میں کئی امور پر فریقین کا موقف سخت ہے اور پیچیدگیوں کو سلجھانے میں مذاکرات کاروں کو مشکل کا سامنا ہے۔ یورپی یونین کے سینیئر اہلکار نے نیوز ایجنسی روئٹرز کو بتایا کہ مذاکرات میں کئی اہم معاملات پر بات ہونا ابھی باقی ہے اور حتمی مرحلے تک ان پر بات چیت جاری رہ سکتی ہے۔ اس اہلکار نے واضح کیا کہ مذاکراتی عمل منطقی انداز میں آگے بڑھ رہا ہے۔ انہوں نے یہ بات ایران کی نئی مذاکراتی ٹیم کے حوالے سے پوچھے گئے سوال کے جواب میں کہی۔ انہوں نے یہ بھی کہا کہ یورپی مذاکرات ایرانی وفد کی مستقبل سے وابستہ توقعات کو مثبت خیال کرتے ہیں۔ یورپی یونین کے اہلکار کے مطابق مذاکرات میں سات یا آٹھ نکات ایسے ہیں جو اس ڈیل کے حوالے سے نہایت اہم ہیں اور ابھی اُن میں پیش رفت ضروری ہے۔ عالمی طاقتیں اس وقت ایران کے ساتھ قریب قریب معطل شدہ سن 2015 کی جوہری ڈیل کو فعال بنانے کے لیے مذاکرات ویانا میں جاری رکھے ہوئے ہیں۔ یورپی یونین کے ذرائع کے مطابق فریقین ایک مسودے پر گفتگو جاری رکھے ہوئے ہیں اور ابھی تک ایرانی حکام کا موقف سخت ہے۔ ایران کے ساتھ سن 2015 کی ڈیل کو محفوظ رکھنے میں امریکا بالواسطہ شریک ہے کیونکہ تہران حکومت امریکا کے ساتھ براہ راست بات چیت کرنے سے انکاری ہے۔ اس مذاکراتی عمل میں عالمی طاقتوں فرانس، برطانیہ، جرمنی، روس اور چین براہ راست شریک ہیں۔,ایرانی جوہری معاہدے کے حوالے سے تہران حکومت اور یورپی اقوام کے درمیاں مذاکراتی عمل ویانا میں جاری ہے۔ کئی معاملات پر فریقین میں شدید اختلاف پایا جاتا ہے۔
یہ بات برلن سے آمدہ رپورٹوں میں خبر ایجنسی اے پی نے بتائی ہے۔ آج بدھ کو جرمن شہر کوبلینس میں ایک صوبائی عدالت کے ترجمان الیکسانڈر والٹر نے تصدیق کر دی کہ اس جرمن شہری کے وکیل نے متعلقہ عدالت میں اپیل دائر کر دی ہے۔ جرمنی میں کچھ عرصہ پہلے کلیسائی اداروں میں برس ہا برس تک بچوں سے جنسی زیادتیوں کے بہت سے واقعات کا انکشاف بھی ہوا تھا اس جرمن باشندے کا نام ڈیٹلیف ایس ہے۔ اسے اپنی سوتیلی بیٹی کے ساتھ جنسی زیادتی اور تشدد کے 162 الزامات میں مجرم قرار دے دیا گیا تھا۔ مجرم پیشے کے اعتبار سے ٹرک ڈرائیور ہے۔ اس پر یہ الزام بھی ثابت ہو گیا تھا کہ وہ اپنی اس بیٹی کو ایسے دوسرے مردوں کے پاس بھی لے کر جاتا رہا تھا، جو اس کے ساتھ جنسی زیادتی کرتے تھے۔ اس اپیل کی سماعت اب وفاقی عدالت انصاف کرے گی، جو فوجداری نوعیت کے مقدمات کی سماعت کے لیے جرمنی کی اعلیٰ ترین عدالت ہے۔ ڈیٹلیف کو گزشتہ ہفتہ ساڑھے چودہ سال قید کی سزا سنائی گئی تھی۔ ساتھ ہی عدالت نے یہ حکم بھی دیا تھا کہ سزا پوری ہونے کے بعد بھی مجرم کو غیر معینہ مدت تک جیل میں رکھا جائے۔ عدالت نے اس کی وجہ یہ بتائی تھی کہ مجرم کی طرف سے ایسے جرائم کے دوبارہ ارتکاب کا خطرہ بہت زیادہ ہے۔ وکیل صفائی نے اس مقدمے میں Detlef S. کوساڑھے نو سال سزائے قید سنائے جانے کا مطالبہ کیا تھا۔ اس شخص نے جنسی زیادتی کا سلسلہ 1987 میں شروع کیا تھا جو سن 2010 تک جاری رہا تھا۔ ڈیٹلیف نے اپنے سوتیلے بیٹے اور سوتیلی بیٹی کے ساتھ جنسی زیادتی اس وقت شروع کی تھی جب ان کی عمریں صرف چار اور چھ برس تھیں۔,اپنی سوتیلی بیٹی کے ساتھ سالہا سال تک جنسی زیادتی کے نتیجے میں آٹھ بچوں کا باپ بننے والے جرمن باشندے نے خود کو سنائی جانے والی سزا کے خلاف اپیل کر دی ہے۔
درجنوں خواتین نے خرطوم کی عدالت کے سامنے مظاہرہ کیا۔ سوڈانی خاتون پر الزام ثابت ہونے کی صورت میں ان کو چالیس کوڑوں تک کی سزا دی جا سکتی ہے۔ لبنیٰ حسین کیس عالمی توجّہ کا مرکز بن گیا ہے۔ لبنیٰ حسین نامی خاتون کو دیگر بارہ خواتین کے ہمراہ جولائی کی ابتداء میں ایک پارٹی سے گرفتار کیا گیا تھا۔ ان خواتین پر الزام تھا کہ انہوں نے ’نامناسب‘ لباس پہنا ہوا ہے۔ لبنیٰ حسین پیشے کے اعتبار سے صحافی ہیں اور وہ خرطوم میں اقوامِ متحدہ کے دفتر میں پریس سیکرٹری کی حیثیت سے کام کرتی ہیں۔ لبنیٰ حسین کا کیس اس وقت سامنے آیا جب انہوں نے اپنی ان ’قابلِ اعتراض‘ تصاویر کی تشہیر کی، جس میں انہوں نے فقط سبز رنگ کی پتلون پہنی ہوئی تھی۔ لبنیٰ کے وکیل کے مطابق لبنیٰ کا موقف ہے کہ جو لباس انہوں نے پہنا ہوا تھا، وہ ’قابلِ اعتراض‘ نہیں ہے۔ ان کے وکیل کا یہ بھی کہنا تھا کہ وہ لبنیٰ کی متوقع سزا کے خلاف ملک کی آئینی عدالت میں اپیل بھی کرسکتے ہیں۔  منگل کو ہونے والے مظاہرے میں خواتین نے حکومت کے خلاف نعرے بازی کی۔ خواتین کا کہنا تھا کہ وہ ’سوڈان کو قرونِ وسطیٰ کے دور میں نہیں جانے دیں گی‘۔ بعض خواتین نے لبنیٰ حسین کی حمایت میں پتلونیں پہنی ہوئی تھیں۔ زیادہ تر خواتین کا تعلق خواتین کے حقوق کے لیے کام کرنے والے اداروں سے تھا۔ مظاہرین اور پولیس کے درمیان جھڑپوں کی اطلاعات بھی موصول ہوئی ہیں۔ واضح رہے کہ سوڈان میں یہ اس نوعیت کا پہلا واقعہ نہیں ہے۔ سوڈانی قوانین کے برعکس ملک کے مسلم اکثریتی شمال اور عیسائی اکثریتی جنوب میں واضح ثقافتی تضاد پایا جاتا ہے۔,منگل کے روز افریقی ملک سوڈان میں ایک خاتون کو برسرِ عام پتلون پہننے کے الزام میں عدالت کی جانب سے متوقع کوڑوں کی سزا کے خلاف درجنوں خواتین نے مظاہرہ کیا۔
افغان فورسز اور طالبان کے درمیان افغانستان کے اہم شہروں (قندھار اور لشکر گاہ) پر کنٹرول کی لڑائی میں بچوں اور عورتوں کی ایک بڑی تعداد بھی ہلاک اور زخمی ہوئی ہے۔ ڈاکٹروں کا کہنا ہے کہ ہسپتال بھر چکے ہیں اور انھیں زخمیوں کی بڑھتی ہوئی تعداد سے نمٹنے میں دشواریاں پیش آ رہی ہیں۔ وہ اب شہروں کو نشانہ بنا رہے ہیں اور پچھلے ایک ہفتے سے ایران کے ساتھ مغربی سرحد کے قریب واقع صوبے ہرات اور جنوب میں واقع لشکر گاہ اور قندھار کے ارد گرد شدید لڑائی جاری ہے۔ لشکر گاہ کی قسمت کا فیصلہ ابھی نہیں ہوا ہے اور اطلاعات ہیں کہ طالبان جنگجوؤں نے گھروں، دکانوں اور بازاروں میں پوزیشنیں سنبھال رکھی ہیں اور شہر کے لوگ چاروں طرف سے بری طرح پھنسے ہوئے ہیں۔ ڈاکٹر خان کہتے ہیں کہ وہ شہر کے 300 بستروں والے ’بوسٹ‘ ہسپتال میں مسلسل آنے والے شدید زخمی مریضوں کے علاج کے لیے جدوجہد کر رہے ہیں۔ ان کا کہنا ہے کہ ادویات اور دیگر طبی ضروریات و آلات کی سپلائی کم ہو رہی ہے۔ گذشتہ تین مہینوں سے ڈاکٹر خان کا ہسپتال روزانہ کی بنیاد پر اوسطاً جنگ میں زخمی ہونے والے پانچ مریضوں کا علاج کر رہا ہے۔ لیکن تشدد میں حالیہ اضافے کا مطلب زیادہ شہری ہلاکتیں بھی ہیں۔ 29 اور 31 جولائی کے درمیان صرف تین دنوں میں ہسپتال نے لڑائی میں زخمی ہونے والے 70 افراد کا علاج کیا تھا۔ افغان فوج نے لشکر گاہ کے تقریباً دو لاکھ رہائشیوں کو شہر چھوڑنے کے لیے کہا ہے۔ اس کی فضائیہ باغیوں کے ٹھکانوں پر بمباری کر رہی ہے اور پولیس ہیڈ کوارٹر کے قریب شدید لڑائی کی اطلاعات ہیں۔ ایک رہائشی نے نام ظاہر نہ کرنے کی شرط پر خبر رساں ادارے اے ایف پی کو بتایا کہ ’طالبان شہر میں ہر جگہ موجود ہیں، آپ انھیں سڑکوں پر موٹر سائیکلوں پر (بیٹھے) دیکھ سکتے ہیں۔ وہ ان لوگوں کو گرفتار کر رہے یا گولیاں مار رہے ہیں جن کے پاس سمارٹ فون ہیں۔‘ وہ کہتے ہیں کہ صورتحال اس وقت بہتر ہو رہی ہے کیونکہ حکومتی فورسز تین ہفتے قبل شروع ہونے والے طالبان کے حملے کا مقابلہ کرتے ہوئے اب انھیں پیچھے کی طرف دھکیل رہی ہیں۔ ڈاکٹر فرہاد نے بی بی سی کو بتایا کہ ان کے پاس ہر دن جنگ میں زخمی ہونے والے 10 سے 30 تک مریض آ رہے ہیں۔ ’زخمیوں میں 80 فیصد کے قریب عام شہری ہیں۔ شدید زخمی ہونے والوں میں 110 بچے اور 75 عورتیں بھی شامل تھیں۔‘ انھوں نے مزید کہا کہ ’لوگوں نے ہمیں بتایا ہے کہ طبی دیکھ بھال کی اشد ضرورت کے باوجود، وہ اس وقت تک گھروں پر انتظار کرنے پر مجبور رہے جب تک لڑائی ختم نہ ہوئی یا پھر انھیں کوئی متبادل راستہ نہ مل گیا۔‘,افغانستان کے تین اہم شہروں کو بچانے کے لیے افغان فورسز اور طالبان کے درمیان شدید لڑائی میں عام شہری پھنس گئے ہیں۔ قندھار اور لشکر گاہ میں ڈاکٹروں نے بی بی سی کو بتایا کہ انھیں لڑائی کا شکار ہونے والوں کی دیکھ بھال کرنے میں کتنی دشواریاں پیش آ رہی ہیں۔
شامی کُرد سیاسی جماعت PYD کے مطابق اس کے رہنما صالح مسلم شامی شہری ہونے کے ناطے شہریت کے مکمل حقوق رکھتے ہیں اور وہ سرکاری حیثیت سے یورپ کے دورے پر تھے۔ اس جماعت کی طرف سے جاری ہونے والے ایک بیان کے مطابق ترک حکومت ’’ایسے افراد کی گرفتاری کے مطالبے کر رہی ہے جو اس کے شہری نہیں ہیں۔۔۔ اور اس کا کوئی قانونی جواز نہیں ہے۔‘‘ ترک صدر رجب طیب ایردوآن نے امید ظاہر کی ہے کہ چیک ری پبلک حکومت صالح مسلم کو ترکی کے حوالے کر دے گی۔ ان کا یہ بھی کہنا تھا کہ انہیں کُرد عوام سے کوئی مسئلہ نہیں بلکہ انہیں ’’دہشت گردوں‘ سے مسئلہ ہے۔ ایردوآن کے مطابق، ’’ہمیں امید ہے کہ چیک ری پبلک اسے ترکی کے حوالے کر دے گا اور جہاں انصاف کے تقاضے پورے کیے جائیں گے۔‘‘ ترکی نے اپنی سرحد کے قریب شامی علاقے عفرین میں گزشتہ ماہ فوجی آپریشن کا آغاز کیا تھا جس کا ہدف کُرد YPG ملیشیا ہے۔ یہ ملیشیا PYD کا عسکری ونگ ہے۔ ترکی اس ملیشیا کی اپنی سرحد کے قریب موجودگی کو خطرناک قرار دیتی ہے۔ پی وائی ڈی شام کے عفرین سمیت شمالی حصے میں کردوں کے زیر قبضہ علاقے کا انتظام چلانے والے اتحاد کا اہم حصہ ہے اور مسلم صالح اس جماعت کے سابق سربراہ ہیں۔ چیک ری پبلک کی پولیس کی جانب سے جاری ہونے والے ایک ٹوئیٹر پیغام میں کہا گیا ہے کہ ترکی کی جانب سے انٹرپول کو دی گئی ایک درخواست کے تحت ایک 67 سالہ شخص کو پراگ ایئرپورٹ سے گرفتار کیا گیا ہے۔ تاہم اس بیان میں گرفتار کیے جانے والے شخص کا نام نہیں بتایا گیا۔,شام کی مرکزی کُرد سیاسی جماعت نے کہا ہے کہ اس کے ایک اہم رہنما کو پراگ میں گرفتار کر لیا گیا ہے۔ پی وائی ڈی پارٹی کے مطابق صالح مسلم کو ترکی کے کہنے پر گرفتار کیا گیا ہے جہاں ان کے خلاف بغاوت کا مقدمہ چل رہا ہے۔
چانسلر ميرکل نے اس اجلاس ميں حاضر 200 سے زائد فوجی جرنیلوں سے کہا کہ وہ خوش طبعی کے ساتھ ان تبديليوں کا خيرمقدم کريں۔ سُو گُٹن برگ نے اپنی تقرير ميں کہا کہ يہ جرمن فوج کی تاريخ ميں سب سے زيادہ بڑی تبديلی ہوگی۔ وزير دفاع نے اصلاحات سے متعلق اپنی پہلی تجويز ميں فوج کی نفری کو کم ازکم ايک لاکھ 63 ہزار پانچ سو تک رکھنے کا اعلان کيا تھا۔ اب اُنہوں نے اسے ايک لاکھ 80 ہزار کر ديا ہے۔ اندازہ ہے کہ فوج کی اس تعداد پر مخلوط حکومت ميں شامل جماعتوں ميں اتفاق رائے ہو جائے گا۔ گذشتہ ہفتوں کے دوران ہی مخلوط حکومت کی جماعتوں کرسچین ڈيمو کريٹک يونين، کرسچین سوشل يونين اور فری ڈيمو کريٹک پارٹی کے درميان ايک لاکھ 80 ہزار سے لے کر ايک لاکھ 90 ہزار تک فوجيوں کی بات چل رہی تھی۔تاہم گُٹن برگ نے کہا کہ فوج کی تعداد کا تعين ابھی تک مالی صورتحال کی مناسبت سے زير غور ہے۔ چانسلر ميرکل نے فوج کے اخراجات ميں بچت کے حوالے سے کچھ کہنے سے گريز کیا۔ جون میں کابينہ کے ایک اجلاس ميں سن 2014 تک فوج کے لئے آٹھ اعشاريہ تين ارب يورو کا مطالبہ کيا گيا تھا۔,جرمن فوج ميں اُس کی تاريخ کی سب سے بڑی اصلاحات کی جا رہی ہيں۔ منصوبہ ہے کہ فوج کی نفری کو کم کر کے ايک لاکھ 80 ہزار کر ديا جائے گا۔ اگلے سال يکم جولائی سے لازمی فوجی سروس بھی معطل کر دی جائے گی۔
 اتنی بڑی تعدادا میں انسانوں کو موت کے گھاٹ اتارنے کا یہ دوسری عالمی جنگ کے بعد دور کا سب سے بڑا وا قعہ ہے۔‘‘ نیلز ہوگل نامی نرس نے منشیات والے مہلک انجکشنز مریضوں کے جسم میں داخل کیے۔ نیلز ہوگل کا طریقہ واردات کچھ مختلف اس لیے تھا کہ وہ پہلے خفیہ طور پر جان لینے کی غرض سے مریضوں کے جسم میں انجیکشنز منتقل کرتا بعد ازاں وہ دکھاوے کے لیے ان کی جان بچانے کی تگ و دو کرتے تھے۔  پراسیکیوٹر نے ماضی میں کیے گئے درجنوں قتل  کے بارے میں بھی میڈیا کو آگاہ کیا۔ مریضوں کو زہریلا انجکشن دے کر جیتا مرتا دیکھنا اس نرس کو اچھا لگتا تھا۔اس کے مطابق مریضوں کو دوا دے کر حرکت قلب کے بند ہونے کا منظر اسے پسند تھا۔ یہی وجہ ہے کہ اس نے 85 مریضوں کی جان لی۔ سن 2000 سے سن 2003 کے دوران نیلز نے ان مریضوں کو قتل کیا۔ اس وقت نیلز دو اسپتالوں میں بیک وقت کام کر رہا تھا۔ 42 سالہ نیلز کو عمر قید کی سزا سنا دی گئی ہے۔  ,جرمنی کے لوکل میڈیا کے مطابق،'' جرمنی کے ایک نرس نے 85 مریضوں کو ایسا انجکشن لگا دیا کہ وہ زندگی کی بازی ہار گئے۔ ماضی میں بھی ایسے بہت سے واقعات پیش آتے رہے ہیں۔ مگر اس بار اس نرس نے اعتراف جرم کرلیا۔‘‘
برٹش اوپن جونیئر سکواش چیمپئن شپ کے انڈر 15 فائنل میں پاکستان کے حمزہ خان کی کامیابی کو ان کے روشن مستقبل کے تناظر میں ایک اہم قدم کے طور پر دیکھا جارہا ہے۔ 14 سالہ حمزہ خان نے اپنے ٹیلنٹ کی ایک جھلک اسی سال مکاؤ میں منعقدہ ایشین جونیئر سکواش چیمپئن شپ میں انڈر 15 ٹائٹل جیت کر دکھادی تھی جس کے بعد مبصرین نے برٹش اوپن جونیئر کے ٹائٹل کے لیے حمزہ خان کو بھی فیورٹ کھلاڑیوں میں سے قرار دیا تھا۔  حمزہ خان کا تعلق پشاور سے ہے جو سکواش کا گڑھ سمجھا جاتا ہے۔ ان کے والد نیاز اللہ خان سول ایوی ایشن میں ایئر ٹریفک سپروائزر ہیں۔ نیاز اللہ خان سابق برٹش اوپن چیمپئن قمر زمان کے برادر نسبتی ہیں۔ نیاز اللہ خان نے خود اپنے زمانہ طالب علمی میں اسلامیہ کالج اور پشاور یونیورسٹی کی طرف سے سکواش کھیلی ہے۔ وہ حمزہ خان کے پہلے کوچ بھی ہیں جنھوں نے اپنے بیٹے کو اس کھیل کے بنیادی اصول سکھائے۔ نیاز اللہ خان بتاتے ہیں کہ نویں جماعت کے طالب علم حمزہ خان نے بہت کم عمری میں سکواش شروع کی۔ ابتدا میں وہ گھر کی دیوار کے ساتھ کھیلا کرتے تھے ۔ان کے اس شوق کو دیکھ کر انھیں اندازہ ہوگیا تھا کہ وہ ایک اچھے کھلاڑی بننے کی صلاحیت رکھتے ہیں۔ نیاز اللہ خان کا کہنا ہے کہ حمزہ خان نے پہلی مرتبہ اپنے ٹیلنٹ کا احساس اُس وقت دلایا جب انھوں نے چیف آف ایئر اسٹاف چیمپئن شپ میں ایک کوالیفائر کی حیثیت سے کھیلتے ہوئے انڈر 11 کا فائنل کھیلا۔ حمزہ خان نے لگاتار دو سال ایشین انڈر15 ٹائٹل جیتا ہے۔ دو سال قبل انھوں نے انڈیا کے شہر چنئی میں انڈین کھلاڑی کو فائنل میں ہرایا تھا۔ وہ قطر اور ملائشیا میں ہونے والے جونیئر ٹورنامنٹس بھی جیت چکے ہیں۔ سابق برٹش اوپن چیمپئن قمر زمان کا کہنا ہے کہ حمزہ خان ایک باصلاحیت کھلاڑی ہے۔ ’وہ باصلاحیت ہے اسی لیے تو برٹش اوپن جونیئر چیمپئن شپ میں جیتا ہے۔ اب یہ اس پر منحصر ہے کہ وہ کتنی زیادہ  محنت کرتا ہے اور اپنی کارکردگی کو مزید بڑھاتے ہوئے بین الاقوامی سرکٹ میں کس طرح داخل ہوتا ہے۔‘ حمزہ خان سے قبل برٹش اوپن جونیئر انڈر ٹائٹل جیتنے والے آخری پاکستانی کھلاڑی اسرار احمد تھے جنھوں نے 2012 کے فائنل میں مصرکے یوسف سلیمان کو شکست دی تھی۔ مصر حالیہ برسوں میں جونیئر سکواش کی ایک بڑی قوت کے طور پر سامنے آیا ہے اس کی وجہ یہ ہے کہ مصر اپنے نوجوان لڑکے لڑکیوں کو ہر سال برٹش اوپن جونیئر کی تمام کیٹیگریز میں کھیلنے کا بھرپور موقع فراہم کرتا ہے۔  اس کا اندازہ اس بات سے لگایا جاسکتا ہے کہ پچھلے 10 برسوں کے دوران مصر نے چیمپیئن شپ کی 10 کیٹگریز میں مجموعی طور پر 112 ٹائٹلز جیتے ہیں جبکہ پاکستان اس عرصے میں صرف 12 ٹائٹلز جیتنے میں کامیاب ہوسکا ہے۔,پشاور سے تعلق رکھنے والے 14 سالہ حمزہ خان نے حال ہی میں برٹش اوپن جونیئر سکواش چیمپیئن شپ جیت کر اپنے ٹیلنٹ کی دھاک بٹھا دی ہے اور ابھی سے ہی ان کے پاس درجن بھر میڈل جمع ہو چکے ہیں۔
جرمن چانسلر میرکل کی قدامت پسند سیاسی جماعت کے ایک مرکزی رہنما نے ملک میں اسلام اور مساجد سے متعلق مزید قوانین کا مطالبہ کر دیا ہے۔ انہوں نے یہ مطالبہ بھی کیا کہ ملک کی تمام مساجد میں خطبے جرمن زبان میں دیے جانا چاہییں۔ (30.03.2017) مذہبی آزادی جرمن آئين ميں فراہم کردہ بنيادی حقوق ميں سے ايک ہے۔ وفاقی جرمن حکومت کے ترجمان اسٹيفان زائيبرٹ نے يہ بيان کل پير کے روز دارالحکومت برلن ميں ديا۔ ان کے بقول چانسلر انگيلا ميرکل کی سياسی جماعت کرسچن ڈيموکريٹک يونين کے مطالبات کے باوجود اسلام کے حوالے سے کوئی ايسی قانون سازی نہيں ہو گی، جس سے ملک ميں مقيم مسلمانوں کی مذہبی سرگرمياں متاثر يا محدود ہوتی ہوں۔ قبل ازيں سی ڈی يو کی نائب سربراہ يوليا کلوکنر نے ملک ميں ایک ایسے ’اسلامک لاء‘ کے قيام کا مطالبہ کيا تھا، جس کے تحت ملک ميں موجود مساجد کی بيرونی ملکوں سے مالی معاونت پر پابندی، مسلم مبلغین کے ليے سخت تر قواعد و ضوابط اور ہسپتالوں و جيلوں ميں مسلم مشيروں پر پابندی عائد کی جاسکتی ہو۔ جرمنی ميں اس سال ستمبر میں عام  انتخابات ہونے والے ہيں، جن ميں انگیلا ميرکل چانسلرشپ کی چوتھی مدت کے تعاقب  ميں ہيں۔ ان پر يہ تنقيد کی جاتی ہے کہ انہوں نے گزشتہ برس ايک ملين سے زائد مہاجرين کو، جن کی بڑی اکثریت مسلمانوں کی تھی، جرمنی آنے کی اجازت دی۔ اسی سبب داخلی سطح پر نہ صرف چانسلر ميرکل بلکہ ان کی سياسی جماعت سی ڈی يو کی مقبوليت ميں بھی کمی رونما ہوئی ہے۔,برلن حکومت کے ایک ترجمان نے کہا ہے کہ جرمنی ميں مقيم مسلمانوں کی مذہبی سرگرميوں کو محدود کرنے سے متعلق قانون متعارف کروانے کے مطالبات ہرگز پورے نہيں کيے جائيں گے اور یہ کہ مذہبی آزادی جرمن آئين کا ايک اہم جزو ہے۔
 تھائی لینڈ میں احتجاجی مظاہرے گزشتہ برس نومبر میں شروع ہوئے تھے اور مظاہرین کا ایک ہی مطالبہ تھا کہ موجودہ وزیر اعظم یِنگ لَک شیناوترا کی حکومت کی جگہ ایک غیر منتخب ’پیپلز کونسل‘ برسراقتدار آئے، جو ایسی اصلاحات متعارف کروائے، جن کے ذریعے ملکی سیاست پر یِنگ لَک کے بھائی اور سابق وزیر اعظم تھاکسین شیناوترا کے غلبے کو ختم کیا جا سکے۔  اپوزیشن اس بات پر برہم ہے کہ اُس کی تمام تر مخالفت کے باوجود دو فروری اتوار کو ملک میں عام انتخابات منعقد کروائے جا رہے ہیں۔ ایسے میں مظاہرین پُر عزم ہیں کہ وہ اتوار کو بنکاک میں معمولات زندگی کو مفلوج بناتے ہوئے انتخابات کا انعقاد ناممکن بنا دیں گے۔ دوسری طرف پولیس کی بھاری نفری مظاہرین کو انتخابی عمل میں رکاوٹ ڈالنے سے باز رکھنے کی کوشش کرے گی۔ ایسے میں پولیس اور مظاہرین کے درمیان شدید تصادم کے خطرات بڑھتے جا رہے ہیں۔ تھائی وزیر اعظم یِنگ لَک شیناوترا انتخابات سے پہلے آخری لمحات تک بھی اپوزیشن کو مذاکرات کی پیشکش کر رہی ہیں  اگرچہ وزیر اعظم یِنگ لَک شیناوترا نے انتخابات کے پُر امن انعقاد کو یقینی بنانے کے لیے اپوزیشن کو ایک بار پھر مذاکرات کی پیشکش کی ہے لیکن تھائی لینڈ کے حالات کو دیکھتے ہوئے کہا جا سکتا ہے کہ شاید اب وہاں بات چیت کا وقت گزر چکا ہے۔,اپوزیشن کی جانب سے وزیر اعظم یِنگ لَک شیناوترا کے استعفے اور انتخابات کے التوا کے مطالبات کے باوجود شیناوترا بھی اپنے عہدے پر براجمان ہیں اور حکومت آئندہ اتوار دو فروری کو انتخابات کے انعقاد کے فیصلے پر بھی جمی ہوئی ہے۔
 طالبان کی جانب سے جنگ بندی کے اعلان پر متعدد حلقوں نے تحفظات کا اظہار کیا ہے۔ ناقدین کا کہنا ہے کہ شدت پسندوں کی یہ پیشکش خود کو منظم کرنے کی ایک کوشش ہو سکتی ہے۔ خبر رساں ادارے اے پی کے مطابق متعدد حلقے اس موقع پر سوال اٹھا رہے ہیں کہ کیا کسی ایسی تنظیم کے ساتھ بات چیت کرنی چاہیے، جو پاکستان کے آئین کو تسلیم نہیں کرتی؟  نيوز ايجنسی اے پی نے مزید لکھا ہے کہ عارضی جنگ بندی کے عمل کی نگرانی کرنا بہت ہی دشوار ثابت ہو سکتا ہے کیونکہ خیال کیا جاتا ہے کہ طالبان مختلف دھڑوں میں تقسیم ہیں اور ان میں سے کچھ حلقے امن بات چیت کے مخالف ہیں۔ اے پی نے لکھا ہے کہ ہفتے کے روز خیبر ایجنسی میں ہونے والی خونریزی اس کی ایک مثال ہے۔ گزشتہ روز خیبر ایجنسی میں ایک پولیو ٹیم پر حملے میں بارہ افراد ہلاک جبکہ دیگر کئی زخمی ہو گئے۔ ابھی تک کسی بھی گروپ نے اس واقعے کی ذمہ داری قبول نہیں کی ہے تاہم ماضی میں طالبان اس طرح کی کارروائیوں کی ذمہ داری قبول کرتے رہے ہیں۔  سلامتی امور کے ماہر امتیاز گُل نے خبر رساں ادارے اے ایف پی سے باتیں کرتے ہوئے اسے دھوکہ دہی سے تعبیر کیا ہے۔ انہوں نے کہا ’’ایسا لگتا ہے کہ فوج کی جانب سے بمباری کے بعد طالبان فائر بندی کا اعلان کرنے پر مجبور ہوئے ہیں۔ یہ خطرہ ہمیشہ موجود رہے گا کہ طالبان ایک ماہ کا یہ عرصہ خود کو دوبارہ منظم کرنے کے لیے استعمال کریں۔ حکومت کو اس سے نقصان ہو سکتا ہے‘‘۔,پاکستانی طالبان کی جانب سے ایک ماہ کے لیے جنگ بندی کے اعلان پر مختلف قسم کے تبصرے کیے جا رہے ہیں۔ کہیں اس پیش رفت کو خوش آئند قرار دیا جا رہا ہے تو کوئی اسے حکومت کو دھوکہ دینے کی کوشش سے تعبیر کر رہا ہے۔
 اگر پچھلے مہينوں کے دوران عرب دنيا کے بہت سے حصوں ميں برپا ہونے والے ہنگاموں کا موازنہ اُس سے پہلے ايران کے صدارتی انتخابات کے خلاف احتجاج سے کيا جائے، تو ان ميں دو مشترکہ باتيں خاص طور پر سامنے آتی ہيں۔ ايک تو يہ کہ ان دونوں ميں ہزاروں نوجوانوں نے حصہ ليا اور اُنہوں نے اپنی حکومتوں کے بارے ميں اپنے غم و غصے کا اظہار کيا۔ دوسری مشترکہ بات يہ ہے کہ ايران اور عرب ممالک دونوں ميں احتجاج ميں سوشل نيٹ ورکس نے اہم کردار ادا کيا اور احتجاج ميں شدت اور حدت پيدا کی۔  انہی مشترکہ باتوں کی وجہ سے ايران کی اپوزيشن تحريک کا موازنہ عرب ممالک ميں احتجاجات سے کيا جاتا ہے۔ تاہم ايران کے نوجوان اديب فرہاد کا کہنا ہے کہ ان دونوں ميں بنيادی فرق بھی ہيں: ’’ميرے خيال ميں ان احتجاجات کے نکات ايک دوسرے سے مختلف ہيں۔ ايران کے مقابلے ميں عرب ملکوں ميں ہنگاموں ميں بے روزگاری اور حکومتوں سے بے اطمينانی کا دخل زيادہ تھا۔ عرب حکومت تبديل کرنا چاہتے تھے۔ ليکن ايران کے صدارتی انتخابات ميں معاملہ حکومت کے اندر طاقت ميں تبديلی کا تھا۔ ايرانيوں نے انتخابی نتائج کے خلاف احتجاج کيا تھا۔ اس ليے ان دونوں کو ايک دوسرے سے مشابہ نہيں کہا جا سکتا۔‘‘,ايران کی ’حکومت مخالف‘ تحريک کے بعض حاميوں کا خيال ہے کہ عرب ممالک ميں آنے والی تبديلياں ايران کے صدارتی انتخابات کے نتائج پر عوامی احتجاج کا نتيجہ ہيں۔
لندن کی میٹروپولیٹن پولیس سروس (ایم پی ایس) کے مطابق،’’برطانوی پولیس نے جولیان آسانج کو گرفتار کر کے سینٹرل لندن کے پولیس اسٹیشن منتقل کردیا ہے، جہاں وہ اس وقت تک رہیں گے جب تک انہیں ویسٹ منسٹر مجسٹریٹ کی عدالت میں پیش نہیں کیا جاتا۔ میٹروپولیٹن پولیس کا یہ بھی کہنا ہے کہ خود کو عدالت کے حوالے نہ کرنے پر جولیان آسانج کو گرفتار کیا گیا ہے۔‘‘ گزشتہ برس اکتوبر میں ایکواڈور کی جانب سے آسانج کو ملنے آنے والوں کی تعداد کو کم  کر دیا گیا تھا اور ساتھ ہی آسانج کو دستیاب سہولیات کو بھی محدود کر دیا گیا تھا۔ ایکواڈور حکام نے 47 سالہ آسانج پر ایکواڈور اور دیگر ممالک کے داخلی معاملات میں دخل اندازی کا الزام عائد کیا ہے۔ امریکی خفیہ ادارے سی آئی اے کے سابق اہلکار ایڈورڈ سنوڈن نے جولیان آسانج کی گرفتاری کو تنقید کا نشانہ بنایا ہے۔ انہوں نے اسے آزادی اظہار کا ایک سیاہ باب قرار دیا،’’لندن میں ایکواڈور کے سفیر کی جانب سے خفیہ اداروں کے اہلکاروں کو سفارت خانے میں داخل ہونے کی اجازت دے کر ایک انعام یافتہ صحافی کو گھسیٹتے ہوئے گرفتار کرنے مناظر تاریخ کی کتابوں میں درج کیے جائیں گے۔‘‘ وکی لیکس کے بانی مبینہ جنسی زیادتی کیس میں سویڈن حوالگی سے بچنے کے لیے سات سال سے لندن میں ایکواڈور کے سفارتخانے میں مقیم تھے، تاہم ان کی سیاسی پناہ ختم کرنے کے اعلان پر انہیں گرفتار کرلیا گیا۔ وکی لیکس کی جانب سے ایک ٹویئٹ کی گئی،’’ایکواڈور کی جانب سے ’بین الاقوامی قوانین کی خلاف ورزی‘ کرتے ہوئے غیر قانونی طور پر جولیان آسانج کی سیاسی پناہ کو ختم کیا گیا۔‘‘,وکی لیکس کے بانی جولیان آسانج کو لندن میں ایکواڈور کے سفارت خانے سے گرفتار کر لیا گیا ہے۔ ایکواڈور کی طرف سے ضوابط کی خلاف ورزی کرنے پر جولیان آسانج کی سیاسی پناہ ختم کر دی گئی تھی، جس کے بعد انہیں حراست میں لیا گیا۔
سیکسنی انہالٹ کے صوبائی انتخابات میں اگر چانسلرانگیلا میرکل کی سیاسی جماعت ناکام ہوتی ہے، تو میرکل کی سیاسی مشکلات میں مزید اضافہ ہونے کا امکان ہے۔ سیکسنی انہالٹ کے انتخابات انگیلا میرکل کے لیے یوں بھی نہایت اہم ہیں کیونکہ گزشتہ ماہ ہیمبرگ کے انتخابات میں ناکامی کے بعد ان کے سیاسی اتحاد کو ایوان بالا میں ایک دھچکہ لگ چکا ہے اوراگران انتخابات میں بھی ان کا اتحاد ناکام ہوتا ہے تو قانون سازی کے لیے انہیں مشکلات کا سامنا ہو سکتا ہے۔ جرمنی کے مشرقی صوبے سیکسنی انہالٹ میں جرمن چانسلر انگیلا میرکل کی سیاسی جماعت کرسچین ڈیموکریٹک یونین سی ڈی یو اور اپوزیشن سوشل ڈیموکریٹک پارٹی ایس پی ڈی کا سیاسی اتحاد سن 2006ء سے قائم ہے۔ کئی سیاسی تجزیہ نگاروں کا خیال ہے کہ مستقبل میں بھی یہ سیاسی اتحاد کامیاب ہو گا لیکن دوسری طرف بالخصوص سیکسنی انہالٹ میں سی ڈی یو کی مقبولیت میں اضافہ ہو رہا ہے تو دوسری طرف ایس پی ڈی کو جوہری پالیسی اور اس کے مقبول سابق وزیردفاع کارل تھیو سو گٹن برگ کے حوالے سے شدید تنقید کا نشانہ بنایا جا رہا ہے۔ اس لیے خدشہ ہے کہ اس صوبے میں یہ سیاسی اتحاد ٹوٹ بھی سکتا ہے۔ تاہم سیاسی تجزیہ نگاروں کے مطابق سیکسنی انہالٹ کے انتخابات جرمن چانسلر انگیلا میرکل کے لیے ایک سخت امتحان ثابت ہوں گے۔ 27 مارچ کو باڈن ورٹمبرگ کے صوبائی انتخابات منعقد ہونا طے ہیں۔ موجودہ حالات کےتناظر میں اندازے لگائے جا رہے ہیں کہ چانسلر انگیلا میرکل کی سیاسی جماعت گزشتہ 58 برسوں کے بعد پہلی مرتبہ وہاں اپنی اکثریت کھو سکتی ہے۔,جرمن صوبے سیکسنی انہالٹ میں آج اتوار20 مارچ کوعلاقائی انتخابات کا انعقاد ہو رہا ہے۔ چانسلر انگیلا میرکل کی سیاسی جماعت کے لیے یہ انتخابات انتہائی اہمیت کے حامل ہیں۔
افغان سکیورٹی حکام نے کابل حملے کی ذمہ داری حقانی نیٹ ورک پر عائد کی تھی۔ تاہم سراج الدین حقانی نے یہ بات زور دے کر کہی ہے کہ طالبان نے ان میں سے کوئی بھی حملہ نہیں کیا۔ حقانی کا یہ بھی کہنا تھا کہ طالبان کسی ایسے حملے کا منصوبہ نہیں بناتے جس میں عام شہریوں کو نقصان پہنچتا ہو۔ ان تینوں حملوں میں سے کسی کی بھی ذمہ داری ابھی تک کسی نے قبول نہیں کی۔ افغان صدر اشرف غنی نے گزشتہ ہفتے کابل میں ہونے والے ٹرک بم حملے کے نتیجے میں 150 ہلاکتوں کی تصدیق کی تھی۔ امریکا کی طرف سے افغانستان میں طالبان کو شکست دینے کے لیے شروع کی جانے والی مہم کے آغاز سے اب تک کے 16 برسوں کا یہ خونریز ترین دہشت گردانہ حملہ تھا۔ اس حملے میں 300 سے زائد افراد زخمی بھی ہوئے۔ افغان حکام نے کابل حملے کی ذمہ داری حقانی نیٹ ورک اور پاکستان پر عائد کی تھی تاہم اسلام آباد حکومت نے ان الزامات کی تردید کی۔ دونوں ہمسایہ ممالک اکثر ایک دوسرے پر الزام عائد کرتے رہتے ہیں کہ وہ سرحد کے آر پار حملے کرنے والے عسکریت پسندوں کے خلاف کارروائی نہیں کر رہے۔ افغانستان میں حالیہ برسوں کے دوران داعش نے جگہ بنا لی ہے اور ملک میں کئی بڑے حملے کر چکی ہے۔,افغانستان میں طالبان کے دوسرے اہم ترین رہنما اور حقانی نیٹ ورک کے سربراہ نے کابل اور افغانستان کے مغربی حصے میں ہونے والے حالیہ خونریز حملوں سے کسی قسم کی وابستگی یا شمولیت کی تردید کی ہے۔
اوسلو میں نوبل انعامات کی تقسیم کے موقع پر سخت حفاظتی انتظامات کئے گئے ہیں۔ ناروے میں کرائے گئے ایک حالیہ جائزے میں بیشتر شہریوں نے اوباما کے لئے نوبل انعام کے فیصلے کو ’’غلط‘‘ قرار دیا۔ دوسری طرف، حال ہی میں ایک امریکی یونیورسٹی کے ایک جائزے کے مطابق بھی بہت سے امریکیوں کے بقول، اوباما امن کے عالمی انعام کے حقدار ہی نہیں ہیں۔ ناقدین کا ایک حلقہ اوباما کے حالیہ فیصلے سے ناخوش بھی ہے، جس کے تحت امریکی صدر نے مزید تیس ہزار فوجی افغانستان بھیجنے کا اعلان کردیا ہے۔  اس موضوع سے متعلق اوباما کے ترجمان رابرٹ گبس کا کہنا ہے کہ امریکی صدر نوبل انعام حاصل کرنے کے موقع پر افغانستان کے معاملے کا ذکر ضرور کریں گے۔ اطلاعات ہیں کہ انعام وصول کرنے کے بعد کی روایتی تقریر میں، اوباما ان تمام موضوعات کو چھیڑیں گے، جو حساس تصور کئے جاتے ہیں۔ امریکی صدر یہ باور کرانے کی کوشش کریں گے کہ افغانستان کے لئے مزید فوج بھیجنے کا فیصلہ دراصل قیام امن کو یقینی بنانے کے سلسلے کی ہی ایک کڑی ہے۔ اوباما کا نام، امن کا نوبل انعام حاصل کرنے کے بعد، نیلسن منڈیلا، مدر ٹریسا اور آنگ سان سوچی کی فہرست میں شامل ہوجائے گا، جو ان سے قبل یہ انعام حاصل کرچکے ہیں۔ امریکی صدر نوبل انعام کے سلسلے کی تین روزہ طویل روایتی تقریبات میں شرکت کے بجائے محدود وقت تک ہی اوسلو میں رُکیں گے۔ بتایا گیا ہے کہ اوباما ’سی این این‘ کو اس موقع پر روایتی طور پر دئے جانے والے طویل انٹرویو کا حصہ بھی نہیں بنیں گے، تاکہ ’چُبھتے سوالات سے جان چھڑائی جاسکے۔‘,امریکی صدر باراک اوباما آج ناروے کے دارالحکومت اوسلو میں امن کا نوبل انعام وصول کریں گے۔ اوباما کو دُنیا میں قیام امن کے اس عزم پر، امن کا انعام دیا جارہا ہے جس کا اظہار اُنہوں نے عہدہ صدارت سنبھالنے کے بعد کیا تھا۔
" جمعرات 24 مئی کو منائی جانے والی اس پاکستانی شام میں جرمنوں سمیت کئی دیگر ملکوں کے طلبا و طالبات کی ایک بڑی تعداد نے شرکت کی۔ چار گھنٹے کی اس تقریب میں نہ صرف پاکستانی ثقافت اور معاشرے سے متعلق مختصر دورانیے کی دستاویزی فلمیں دکھائی گئیں بلکہ پاکستانی روایتی کھانے بھی پیش کیے گئے۔ جرمنی کے مشہور دریائے رائن کے کنارے واقع اس یونیورسٹی میں لگ بھگ تیس ہزار طلبا و طالبات تعلیم حاصل کرتے ہیں۔ ان میں سے قریب 4,000 ہزار طلبہ کا تعلق دنیا کے ایک سو پینتیس ممالک سے ہے۔ انہی چار ہزار میں سے 50 کے قریب طالب علموں کا تعلق پاکستان سے ہے، جنہوں نے پی ایس اے کے نام سے اپنی ایک تنظیم بنا رکھی ہے۔  یونیورسٹی انتظامیہ کے تعاون سے پاکستانی شام منانے کا منصوبہ پاکستان کے صوبہ خیبر پختونخوا سے تعلق رکھنے والے طالب علم ذاکر خان کا تھا، ’’گزشتہ برس اسی جگہ بھارت کے اسٹوڈنٹس نے ایک شام منائی تھی۔ میں نے اسی وقت ارادہ کر لیا تھا کہ ہم بھی پاکستان کا سافٹ امیج اجاگر کرنے کے لیے ایسی ہی تقریبات کا انعقاد کریں گے۔‘‘  ذاکر خان کے مطابق دنیا بھر میں پھیلے ہوئے پاکستانی طلبا و طالبات کو ایسی ہی تقریبات کا انعقاد کرنا چاہیے تاکہ پاکستانی لوگوں اور ثقافت سے متعلق زیادہ سے زیادہ معلومات غیر ملکیوں تک پہنچ سکے۔",جرمنی کی صف اول کی درس گاہوں میں شمار ہونے والی یونیورسٹی آف بون اور پاکستانی اسٹوڈنٹس آگنائزیشن کے تعاون سے پہلی مرتبہ پاکستان سے منسوب ایک شام منائی گئی ہے، جس کا مقصد پاکستان کے مثبت امیج کو اجاگر کرنا تھا۔
یہ سوال ہے پاکستانی اداکارہ مدیحہ امام کا جن کے بقول 'کتنی سنگ دلانہ بات ہے کہ کسی انسان کو اگر تکلیف ہو تو وہ صرف اس لیے اسے چھپا جائے کہ اس کی جنسی شناخت خواتین سے مختلف ہے۔‘ وہ کہتی ہیں ’کبھی لڑکی کی عمر مسئلہ پیدا کر دیتی ہے تو کبھی اس کا زیادہ تعلیم یافتہ ہونا مصیبت بن جاتا ہے۔ یہاں تک کہ ایسا بھی ہوتا ہے کہ اگر لڑکا خوبصورت اور خوب سیرت، دونوں ہو، لیکن لڑکی سے تعلیم میں کم ہو، تو خود گھبرانے لگتا ہے کہ لڑکی مجھ سے زیادہ پڑھی لکھی ہے۔ بعض معاملوں میں خود لڑکی کو لگنے لگتا ہے کہ میرا شوہر مجھ سے کم پڑھا لکھا کیسے ہو سکتا ہے۔ یہ طاقت کی کشمکش کا معاملہ ہے جو مسلسل ہمارے فیصلوں کو متاثر کرتا ہے۔ یہ خوف ہونا بہت غلط ہے کہ زیادہ پڑھی لکھی لڑکی ہو گی تو اس کے پاس زیادہ طاقت چلی جائے گی۔‘ مدیحہ امام کہتی ہیں کہ اس قسم کے مسائل سے صرف لڑکیاں ہی دو چار نہیں بلکہ لڑکوں کو بھی یہی احساس دلایا جاتا ہے کہ اگر کوئی لڑکی 'تم سے زیادہ عقلمند یا پڑھی لکھی ہے تو اس کا اور تمہارا جوڑ نہیں ہے۔ ایسے میں بےچارہ کیا کرے؟ وہ یہ سوچنے پر مجبور ہو جاتا ہے کہ میں اس قسم کی لڑکی کا ہاتھ کبھی نہیں تھام سکوں گا جو سماجی یا معاشی اعتبار سے مجھ سے بہتر ہو۔‘ مدیحہ امام کا تعلق پاکستان کے شہر کراچی سے ہے۔ وہ خود کو خوش قسمت سمجھتی ہیں کہ ان کے والدین نے ان کو اپنی زندگی کے فیصلے کرنے کا اختیار دیا ہے۔ وہ بتاتی ہیں کہ ان کے والدین نے ان کو صرف یہ نہیں کہہ دیا کہ یہ صحیح ہے اور وہ غلط بلکہ یہ بھی بتایا کہ کسی چیز کو صحیح اور غلط سمجھنے کی وجہ کیا ہے۔ لیکن وہ کہتی ہیں کہ بدقسمتی سے معاشرے میں ایسے لوگوں کی شرح بہت کم ہے جو اس طرح سوچتے ہیں۔  وہ کہتی ہیں کہ 'کسی بھی رشتے کی بنیاد جن باتوں پر ہوتی ہے ہم اکثر مردوں کو ان ہی سے محروم کر دیتے ہیں۔ باہر سے رشتہ دیکھ کر لگتا ہے کہ واہ واہ کیا بات ہے، لیکن اندر ان کے ساتھ ظلم اور تشدد ہو رہا ہوتا ہے۔  تشدد صرف جسمانی نہیں ہوتا، آپ اگر کھل کر ہنس نہیں پا رہے، آپ خوش نہیں ہو پا رہے، تو یہ سب اخلاقی اعتبار سے تشدد ہے۔ آپ نے ایک انسان کی زندگی کو صرف ذمہ داریوں کے نام کر دیا اور وہ اُف تک نہ کرے، یہ کہاں کا انصاف ہے۔‘,پاکستانی اداکارہ مدیحہ امام کہتی ہیں کہ اس قسم کے مسائل سے صرف لڑکیاں ہی دو چار نہیں بلکہ لڑکوں کو بھی یہی احساس دلایا جاتا ہے کہ اگر کوئی لڑکی 'تم سے زیادہ عقلمند یا پڑھی لکھی ہے تو اس کا اور تمہارا جوڑ نہیں ہے۔‘
آدھوں کو تو ڈھائی برس دیکھنے بھی نصیب نہ ہوئے۔ گنتی کے دو تین کو بمشکل چار سال میسر آئے۔ پانچویں برس کو مکمل طور پر کوئی نہ دیکھ پایا۔ حالانکہ ان میں سے ایک کو دو اور دوسرے کو تین چانس بھی ملے۔ پر ڈھاک کے وہی تین پات ہی رہے۔ اس میں قصور وزرائے اعظم کا ہی ہے۔ پہلے برس انھیں یقین ہی نہیں آتا کہ وہ چیف ایگزیکٹو کی کرسی پر بیٹھے ہیں، اپوزیشن بنچوں پر نہیں۔ دوسرے برس انھیں اپنی وزارتِ عظمی پر ہلکا ہلکا اعتبار آنے لگتا ہے۔ اس اعتبار کے سہارے وہ تیسرے برس ایسے بے ضرر فیصلے اور احکامات جاری کرنے لگتے ہیں کہ جن سے کسی طاقتور کے پر نہ پھڑپھڑانے لگیں۔ چوتھے برس تک ان کے اردگرد کا حلقہِ گرگانِ باران دیدہ یقین دلا چکا ہوتا ہے کہ حضور کسی کے احسان کے سبب اس منصبِ جلیلہ پر فائز نہیں ہوئے بلکہ اپنی قابلیت اور عوامی مقبولیت کے بل پر اس کرسی پر رونق افروز ہیں۔ اور ایک دن کسی کمزور لمحے میں اس مظلوم کو واقعی یقین ہو جاتا ہے کہ ’جدھر دیکھتا ہوں ادھر میں ہی میں ہوں‘۔ اور پھر یہ اعتماد اس سے وہ وہ فیصلے کروا دیتا ہے جن کی تمنا اس کے پیشروؤں کو بھی دھول چٹوا چکی ہے۔ اور پھر وہ ان اصلاحات و اختیارات پر ہاتھ مار دیتا ہے کہ جن کی طرف اسے نگاہ اٹھا کر بھی نہیں دیکھنا چاہیے اور پھر اس کے ساتھ وہی ہوتا ہے جو آدم کے ساتھ ہوا تھا۔ وہ بھول جاتا ہے کہ جس کرسی پر بٹھایا گیا ہے وہ کاغذ پر بھلے بااختیار آئینی عہدہ ہو مگر عملاً یہ ایک نمائشی سی ای او (چیف ایگزیکٹو آفیسر) کی آسامی ہے۔ ایسا سی ای او جو قابلیت و ذہانت و روشن دماغی کی سائنس لڑانے کے بجائے مروت، لچکداری اور پروٹوکولی شان و شوکت پر صابر و شاکر رہنے پر قانع ہو۔ مصنوعی ذہانت کی ٹیکنالوجی اور روبوٹ سازی اس نہج پر تو پہنچ چکت ہے کہ چین میں دو برس قبل ژن ہوا نیوز ایجنسی نے پہلے دو  خوبرو اور سمارٹ و خوش لباس روبوٹک ٹی وی نیوز کاسٹر متعارف کروا دیے جو ہو بہو انسانی لب و لہجے میں خبریں سنا سکتے ہیں۔ امید ہے کہ جلد ہی ہر عہدے کے لیے موزوں روبوٹس کی پیداوار اب محض چند برس کے فاصلے پر ہے۔ اس کے بعد آئینی اختیار و دائرہ کار کا بحثی ٹنٹا بھی ختم ہو جائے گا۔ مگر مجھے وہم ہے کہ ہم جیسے ملکوں میں اختیاراتی چھیچھا لیدر شائد تب بھی جاری رہے۔ یا کسی ہیکر نے  آئینی روبوٹ کی پروگرامنگ ہی کرپٹ کر دی تو کیا ہو گا؟ کیا اس کے خلاف بھی کرپشن ریفرنس فائل ہوگا یا اس روبوٹ کو ورکشاپ میں بھیج کے مناسب مرمت کی جائے گی؟ یا پھر وہ بھی سکریپ کر دیا جائے گا؟ ,ایک دن کسی کمزور لمحے میں اس مظلوم کو واقعی یقین ہو جاتا ہے کہ ’جدھر دیکھتا ہوں ادھر تو ہی تو ہے‘۔ اور پھر یہ اعتماد اس سے وہ وہ فیصلے کروا دیتا ہے جن کی تمنا اس کے پیشروؤں کو بھی دھول چٹوا چکی ہے۔ اور پھر وہ ان اصلاحات و اختیارات پر ہاتھ مار دیتا ہے کہ جن کی طرف اسے نگاہ اٹھا کر بھی نہیں دیکھنا چاہیے۔ پڑھیے وسعت اللہ خان کا کالم۔
 امریکی جوہری تجربہ گاہ میں چینی ساختہ سوئچوں کی موجودگی کی اطلاع کے بعد سکیورٹی ایشو کے علاوہ خریداری کے عمل پر بھی سوالات کھڑے ہو گئے ہیں۔ امریکی حکومت اور کانگریس کی جانب سے چینی ٹیلی کمیونیکشن ادارے ہُوواوی کےبارے میں خدشات بھی سامنے آئے ہیں۔ ان خدشات کا تعلق ہُوواوی کمپنی کے چینی فوج اور حکومت کے ساتھ روابط کی بابت ہے۔ یہ امر اہم ہے کہ چینی فرم ہُوواوی دنیا میں ٹیلی کمیونیکشن سیکٹر کے لیے آلات تیار کرنے والی دوسری بڑی کمپنی ہے۔ ہُوواوی نے امریکی خدشات کو مسترد کرتے ہوئے کہا ہے کہ اس کے کاروبار پر چینی فوج کا کوئی اثر نہیں ہے۔  نیٹ ورکنگ سوئچ کسی بھی کمپیوٹر میں ڈیٹا کی ترسیل میں معاونت کرتے ہیں۔ یہ ابھی تک واضح نہیں ہے کہ لوس الاموس کی لیبارٹری میں چینی ساختہ کتنے سوچ نصب کیے گئے تھے۔ یہ بھی ابھی پردے میں ہے کہ کب اور کیسے ان کی خریداری عمل میں لائی گئی تھی۔ اسی طرح لیبارٹری کی جانب سے یہ بھی نہیں بتایا گیا کہ اب ان سوئچوں کو تبدیل کر دیا گیا ہے یا نہیں۔ لیبارٹری کی جانب سے اس کا بھی جواب نہیں دیا گیا کہ کیا یہ سوئچ سکیورٹی رسک تھے یا نہیں۔ لوس الاموس لیبارٹری نے یہ معاملہ امریکی محکمہٴ توانائی کے ادارے نیشنل نیوکلیئر سکیورٹی ایڈمنسٹریشن (NNSA) کو انکوائری کے لیے روانہ کر دیا ہے۔,امریکا کی انتہائی اہم جوہری لیبارٹری میں چینی ساختہ نیٹ ورک سوئچوں کو اس لیے تبدیل کر دیا گیا ہے کہ یہ امکاناً سکیورٹی رسک ہو سکتے تھے۔
امریکہ کی مسلح افواج میں کیے گئے تازہ ترین سروے میں یہ انکشاف ہوا ہے کہ گذشتہ سال 20 ہزار کے قریب امریکی فوجیوں کو اپنے ساتھی فوجیوں کی طرف سے جنسی زیادتی کے حملوں کا سامنا کرنا پڑا ہے۔ جنسی حملوں کا سامنا کرنے والے اِن 20 ہزار امریکی فوجیوں میں مرد اور خواتین دونوں شامل ہیں۔ امریکہ کی وزارتِ دفاع پینٹاگون میں ایک حالیہ پریس بریفنگ میں امریکہ کی فوج کے چیئرمین جوائنٹ چیف آف سٹاف مارک میلی نے یہ انکشاف کرتے ہوئے کہا ہے کہ یہ امریکہ کے فوجیوں کی مجموعی تعداد کا تقریباً ایک فیصد بنتا ہے۔ اس پریس بریفننگ میں امریکہ کے وزیر دفاع لائیڈ آسٹن بھی موجود تھے۔ چیئرمین جوائنٹ چیف آف سٹاف نے کہا کہ امریکی فوج کو اس مسئلے کا کئی برس سے سامنا ہے اور اس بارے میں کئی اقدامات اٹھائِے گئے لیکن وہ کارگر ثابت نہیں ہوئے۔  ان واقعات کے سدِباب کے لیے ایک تجویز یہ بھی دی گئی ہے کہ جنسی حملوں کا ارتکاب کرنے والے فوجیوں کے مقدمات کی سماعت ان کے سینیئر افسران کی بجائے دوسرے افسران یا ’چین آف کمانڈ‘ سے باہر کروائی جائے۔ انھوں نے کہا کہ وہ اس بارے میں اس وقت تک حتمی طور پر کچھ نہیں کہیں گے جب تک کہ نظرثانی کمیشن کی رپورٹ سامنے نہیں آ جاتی۔ مارک ملی نے کہا کہ وزارتِ دفاع اور سروسز نے بہت کچھ کر کے دیکھ لیا لیکن صورتحال میں بہتری نہیں آ رہی۔ کمیشن کے طریقہ کار کے بارے میں انھوں نے کہا کہ اب وہ شواہد کو بنیاد بنا کر حتمی سفارشات مرتب کر رہا ہے جس سے صورتحال میں تبدیلی آئے گی۔ امریکہ کی فوج کے جوائنٹ چیف آف سٹاف نے یہ بھی کہا کہ سروے سے ایک اور مایوس کن بات سامنے آئی ہے اور یہ ہے کہ فوجی اپنے سے اوپر والے افسروں پراعتماد کھو رہے ہیں۔ انھوں نے کہا ’چین آف کمانڈ میں ہم جرنیلوں، کرنلوں اور کپتانوں اور اسے سے نیچے والوں نے اپنے ماتحتوں کا اعتماد اور یقین کھو دیا کہ ہم جنسی حملوں کے واقعات سے نمٹ سکتے ہیں۔‘ انھوں نے مزید کہا کہ اس صورتحال کو تبدیل کرنا ہو گا اور یہ تبدیلی کیا ہو گی اس کے لیے ہم ’انڈیپنڈنٹ رویو کمیشن‘ کی حتمی سفارشات کا انتظار کریں گے اور اس پر غور کیا جائے گا، اس پر بحث ہو گئی وزیر دفاع اور دیگر اعلی حکام سے۔' وزیر دفاع لائڈ آسٹن ن کہا کہ یہ سفارشات آخری اقدام نہیں ہو گا۔ انھوں نے کہا کہ وزارتِ دفاع کے حکام جو بھی طے ہو گا اس پر عملدر آمد کو یقینی بنائیں گے۔ ’اس کے بعد ہم اس پر کڑی نظر رکھیں گے کہ سب کچھ ٹھیک اور ماحول بہتر ہو رہا ہے اور ہم اپنے فوجی مرد اور خواتین کا خیال رکھ رہے ہیں اور ہم ٹھیک کام کر رہے ہیں۔‘,امریکہ کی مسلح افواج میں کیے گئے تازہ ترین سروے سے یہ انکشاف ہوا ہے کہ گزشتہ سال 20 ہزار کے قریب امریکی فوج میں شامل مرد و خواتین کو ساتھی فوجیوں کی طرف سے جنسی زیادتی کے حملوں کا سامنا کرنا پڑا۔
 اعزاز احمد چوہدری نے کہا کہ اس بات چیت میں پاکستان کی طرف سے بھارتی سیکرٹری خارجہ کو لائن آف کنٹرول پر جنگ بندی معاہدے کی خلاف ورزی پر اسلام آباد کے تحفظات سے بھی آگاہ کیا۔  ایس جےشنکر سے ملاقات کے بعد منگل کی شام اسلام آباد میں ایک پریس کانفرنس سے خطاب کرتے ہوئے پاکستانی سیکرٹری خارجہ نے کہا کہ ان کی بھارتی سیکرٹری خارجہ سے مسئلہ کشمیر سمیت تمام تصفیہ طلب معاملات پر بات چیت ہوئی۔ انہوں نے کہا کہ دونوں جانب سے سیاچن اور سرکریک کے تنازعات کے حل کے لیے مکالمت پر بھی اتفاق کیا گیا۔  چوہدری نے کہاکہ پاکستان نے بھارت کے ساتھ سمجھوتہ ایکسپریس حادثے کی تحقیقات میں تاخیر کا معاملہ بھی اٹھایا ہے۔ پاکستان کی جانب سے جےشنکر کو فاٹا اور بلوچستان میں بھارتی مداخلت کے ثبوت فراہم کیے جانے سے متعلق ایک سوال کے جواب میں اعزاز احمد چوہدری نے کہا کہ ابھی اس معاملے پر زیادہ تفصیل میں نہیں جانا چاہیے۔  آج اسلام آباد پہنچنے کے بعد بھارتی سیکرٹری خارجہ نے اپنے پاکستانی ہم منصب اعزاز احمد چوہدری سے دفتر خارجہ میں ملاقات کی۔ اس ملاقات کے بعد ذرائع ابلاغ کے نمائندوں سے بات چیت کرتے ہوئے اپنے مختصر بیان میں ایس جےشنکر نے کہا کہ بات چیت مثبت اور تعمیری ماحول میں ہوئی اور دونوں ممالک نے مشترکہ سرحد پر امن قائم رکھنے پر اتفاق کیا ہے۔ انہوں نے کہا کہ اس ملاقات میں ممبئی حملوں سمیت سرحد پار دہشت گردی کے امور پر بھارت کے دیرینہ موقف کو دہرایا گیا۔,پاکستانی سیکرٹری خارجہ اعزاز احمد چوہدری نے کہا ہے کہ انہوں نے اسلام آباد کے دورے پر آئے ہوئے اپنے بھارتی ہم منصب سبرامنیم جے شنکر کے ساتھ بات چیت میں فاٹا اور بلوچستان میں بھارت کی مداخلت کا معاملہ اٹھایا ہے۔
 خبر رساں ادارے اے ایف پی نے حکام کے حوالے سے بتایا ہے کہ پیر کے دن قاہرہ اور نواحی علاقوں میں حریف مظاہرین کے مابین رونما ہونے والی جھڑپوں کے نتیجے میں اٹھائیس افراد زخمی بھی ہوئے ہیں۔ مصر کی عبوری حکومت نے عوام سے اپیل کی ہے کہ وہ صبر و تحمل کا مظاہرہ کرے۔ مرسی کی معزولی کے بعد سے ان کے حامی تواتر سے مظاہروں کا اہتمام کر رہے ہیں۔ ان کا کہنا ہے کہ مرسی کو صدر کے عہدے پر بحال کیا جائے۔  مصر میں تشدد کے یہ تازہ واقعات ایسے وقت میں سامنے آئے ہیں، جب محمد مرسی کے کنبے نے کہا ہے کہ وہ فوج کے خلاف ملک کے پہلے منتخب صدر کو ’اغوا‘ کرنے کا مقدمہ دائر کرنے کا منصوبہ رکھتا ہے۔ مرسی کے خلاف ملک بھر میں شروع ہونے والے مظاہروں کے نتیجے میں تین جولائی کو ملکی فوج نے محمد مرسی کو صدارت کے منصب سے ہٹا دیا تھا۔ مرسی کے حامی اس عمل کو فوجی بغاوت کا نام دیتے ہیں۔ مرسی معزول کیے جانے کے بعد نامعلوم مقام پر منتقل کر دیے گئے تھے اور ان کے بارے میں کوئی اطلاع نہیں ہے۔  اسلام پسند مرسی کی بیٹی شیما محمد مرسی نے ایک نیوز کانفرنس میں کہا ہے کہ وہ اپنے والد کے لیے مصر میں اور مصر سے باہر قانونی کارروائی کرنے کا ارادہ رکھتی ہیں۔ انہوں نے کہا، ’’ ہم خونی فوجی بغاوت کے رہنما عبدالفتاح السیسی اور ان کے ساتھیوں کے خلاف ملکی اور غیر ملکی سطح پر قانونی اقدامات اٹھانے کا منصوبہ رکھتے ہیں۔‘‘,مصر میں معزول صدر مرسی کے حامیوں اور مخالفین کے مابین ہونے والی جھڑپوں میں کم ازکم چار افراد مارے گئے ہیں جبکہ مرسی کی فیملی نے اعلان کیا ہے کہ وہ حکومت کا تختہ الٹنے کے خلاف فوج کے خلاف قانونی کارروائی کرے گی۔
تھومس روئٹرز فاؤنڈیشن کے مطابق ہر سال ہالینڈ میں لاکھوں ٹن پلاسٹک کوڑے میں ضائع کیا جاتا ہے، تاہم اب پانچ لاکھ پلاسٹک بوتلوں کی ڈھکنوں کی مدد سے تیس میٹر کا ایک سائیکل ٹریک تیار کیا گیا ہے۔ شمالی علاقے ذولے میں تیار کردہ اس سائیکل راستے کی بابت کہا گیا ہے کہ روایتی سڑک کے مقابلے میں یہ دو سے تین گنا زیادہ عرصے تک کارآمد رہے گی۔ واضح رہے کہ ذولے کا قصبہ 13 سو برس پرانا ہے اور اپنی تاریخ اہمیت کی وجہ سے سیاحوں کو متوجہ کرتا ہے۔ ہالینڈ میں اس سائیکل راستے کے لیے سرمایہ فراہم کرنے والے سائمون جوریسٹسما اور آنے کوڈسٹال ہیں۔ ان سرمایہ کاروں کے مطابق، ’’یہ اس سلسلے کا پہلا پروجیکٹ ہے، جو پائیدار ترقی اور استعمال شدہ پلاسٹک کے ذریعے مستقبل کی سڑکوں کی تیاری کی جانب پہلا قدم بھی ہے۔‘‘ ٹی یو آئی ایک سیاحتی کروز مہیا کرنے والی کمپنی ہے۔ اس کمپنی نے ہاپاگ لیوئڈ کروز کے ساتھ مل کر کروز جہازوں سے خارج ہوتی ضرر رساں گیس نائٹرک ایسڈ میں کمی کی تکنیک پر کام کیا ہے۔ لنگرانداز ہونے پر یہ کمپنیاں الیکٹرک پاور کا استعمال کرتی ہیں۔ فرینڈز آف ارتھ ( زمین کے دوست) نامی ماحول دوست تنظیم سے وابستہ ایما پریسٹلینڈ کے مطابق، ’’پلاسٹک کی بوتلوں کی ذریعے سائیکلوں کے لیے راستہ بنانے سے یقیناﹰ اس پلاسٹک کو لینڈ فل میں جانے سے روکا جا سکتا ہے، مگر یہ بات واضح نہیں کہ پلاسٹک کو اس طرح زمین کی سطح پر استعمال کرنے سے کیا نقصانات ہو سکتے ہیں۔‘‘,ہالینڈ میں استعمال شدہ پلاسٹک سے سائیکل سواروں کے لیے ایک راستہ تیار کیا گیا ہے۔ اس کا مقصد لاکھوں ٹن پلاسٹک کو کچرے کی نذر ہونے کی بجائے، دوبارہ قابل استعمال بنانا ہے۔
 ایو دالدر نے یہ بات نیٹو کے فوجی اڈے پر مسلمانوں کی مقدس کتاب قرآن کی جلدیں جلائے جانے کے ردعمل میں ہونے والی پرتشدد کارروائیوں کے تناظر میں کہی ہے۔  شکاگو میں ہی 21 مئی کو نیٹو کا سالانہ اجلاس بھی ہونے والا ہے۔ دالدر نے کہا کہ اٹھائیس رکنی اتحاد اس سالانہ کانفرنس میں افغانستان میں سکیورٹی ذمہ داریاں مقامی فورسز کو منتقل کیے جانے کے دوسرے مرحلے پر بات چیت کرے گا۔  امریکی محکمہ دفاع پینٹا گون پہلے ہی کہہ چکا ہے کہ دو فوجی مشیروں کی حالیہ ہلاکت کے باوجود واشنگٹن انتظامیہ افغانستان میں مشاورت کا کردار نبھانے کے منصوبوں سے پیچھے نہیں ہٹے گی۔  پینٹا گون کے ترجمان جارج لٹل نے رواں ہفتے کہا تھا: ’’گزشتہ ہفتے کے واقعات افسوسناک، دردناک اور بدقسمتی ہیں، لیکن ہم ان کی وجہ سے اس طویل عمل کو متاثر نہیں ہونے دیں گے جو ہم اختیار کر رہے ہیں۔‘‘  گزشتے ہفتے کے روز کابل میں وزارت داخلہ کے دفاتر میں امریکہ کے دو عسکری مشیروں کی ہلاکت نے نیٹو کو چونکا دیا تھا۔ اس کی وجہ سے جنگی فوجی دستوں کے متبادل کے طور پر مشیروں کی تعیناتی کی اس کی پالیسی پر بھی خدشات ظاہر کیے گئے تھے۔  نیٹو نے اس واقعے کے فوری بعد افغان وزارتوں سے اپنے مشیر ہٹا لیے تھے۔ تاہم بعدازاں نیٹو کے عملے کے بعض اہلکاروں کو وزارتوں میں لوٹنے کی اجازت دے دی گئی تھی۔,نیٹو کے لیے امریکی سفیر ایو دالدر نے کہا ہے کہ افغانستان میں عسکری مشیروں اور امریکی فوجیوں پر حالیہ حملوں سے مغربی دفاعی اتحاد کی افغان پالیسی متاثر نہیں ہو گی۔
کم کلائسٹرز نے یہ کہ کر ٹینس سے اپنی ریٹارمنٹ کا اعلان کیا تھا کہ وہ زخمی ہونے کی وجہ سے مزید نہیں کھیل سکیں گی۔ لیکن یو ایس اوپن کا فائنل جیت کرانہوں نے یہ ثابت کر دیا کہ وہ آج بھی اس کھیل کے لئے بالکل فٹ ہیں۔ فائنل میں انہوں نے ڈنمارک کی کیرولن ووسنیاکی کو شکست دی۔ فائنل میں ڈنمارک کی اُنیس سالہ کھلاڑی نے اندازوں کے برخلاف انتہائی شاندارکھیل پیش کیا۔ کم کلائسٹرز نے پہلا سیٹ دو گیم پیچھے رہنے کے بعد 7-5 سے جیتا۔ دوسرے سیٹ میں کم کلائسٹرز نے 6-3 سے فتح پائی۔  کم کلائسٹرز نے سن دو ہزار پانچ میں بھی یُو ایس اوپن جیتا تھا۔ وہ یہ ٹورنامنٹ جیتنے والی پہلی کھلاڑی ہیں، جن کے پاس Wild Card۔ اس کارڈ کا مطالب ہے کہ جب کوئی کھلاڑی عالمی رینگنگ کا تعین نہیں ہو اور وہ اس وقت رجسٹرڈ بھی نہ ہو تو اسےWild Card دے کرٹورنامنٹ میں کھیلنے کی اجازت دی جاتی ہے۔ اپنی کامیابی کے سفر میں کلائسٹرزنے کوارٹر فائنل میں وینس ویلیمز کو شکست دی اورسیمی فائنل میں دفاعی چیمپئن سیرینا ولیمز کو ہرایا۔,بیلجئم کی کم کلائسٹرز نے ٹینس کا آخری گرینڈ سلیم ٹورنامنٹ یو ایس اوپن جیت لیا ہے۔ 26 سالہ کلاسٹرز نے فائنل میں ڈنمارک کی کیرولن ووسنیاکی کو شکست دی ۔
اقوام متحدہ کے ہائی کمشنر برائے انسانی حقوق کے دفتر سے وابستہ دو ماہرين نے اپنے ايک حاليہ بيان ميں کہا ہے کہ بھارت کے زير انتظام کشمير ميں انتظامی سطح پر تبديلياں، خطے کے مسلمانوں اور اقليتوں کے  سياست ميں کردار کو محدود کر سکتی ہيں۔ اقليتوں کے مسائل کے ليے مختص خصوصی نمائندے فرنينڈ ڈی ويرانس اور آزادی مذہب کے خصوصی نمائندے احمد شہيد کے مطابق حاليہ تبديليوں کے نتيجے ميں خطے کے لوگ بطور اقليت اپنے حقوق کے تحفظ کے ليے قوانين ميں تبديلی نہيں کروا سکتے۔ دونوں ماہرين نے يہ بيان گزشتہ جمعرات کو جاری کيا۔ انہوں نے بھارتی حکومت پر زور ديا کہ خطے کے مسلمانوں اور اقليتی گروپوں کے تحفظ کو يقينی بنايا جائے۔ اقوام متحدہ کے ہائی کمشنر برائے انسانی حقوق کے دفتر سے وابستہ ان ماہرين کے بيان کا جواب ديتے ہوئے بھارتی خارجہ امور کی وزارت کے ترجمان انوراگ سریواستوا نے کہا کہ اقوام متحدہ کے ماہرين نے بيان جاری کرنے سے قبل بھارتی رد عمل و جواب کا انتظار نہ کيا۔ سریواستوا کے مطابق بھارت کے زير انتظام کشمير بھارت کا حصہ ہے اور اس کی حيثيت کی تبديلی کا فيصلہ بھارتی پارليمان نے کيا۔ سریواستوا نے ايسے تاثرات کو رد کيا کہ نئے قوانين کے ذريعے خطے کی ڈيموگرافی بدلنے کی کوشش کی جا رہی ہے۔ خارجہ امور کی وزارت کے ترجمان نے مزيد کہا کہ ماہرين کو کسی نتيجے تک پہنچنے سے قبل کشمير کے مسائل کو بہتر طريقے سے سمجھنے کی ضرورت ہے۔,اقوام متحدہ کے چند ماہرين نے بھارت کے زير انتظام کشمير ميں متعارف کردہ چند حاليہ قوانين پر تحفظات ظاہر کيے ہيں۔ بھارتی حکومت نے ان کے تاثرات رد کرتے ہوئے کہا ہے کہ يہ بھارت کا اندرونی معاملہ ہے۔
کورونا وائرس کی وبا نے جہاں ایک جانب پوری دنیا کو متاثر کیا ہے وہیں خود تنہائی یا سیلف آئسولیشن جیسی اصطلاحات بھی متعارف کرائی ہیں۔ چونکہ کورونا وائرس ایک شخص سے دوسرے میں منتقل ہو سکتا ہے لہذا اگر کسی کو شک ہے کہ اُس کا رابطہ کورونا سے متاثر کسی شخص سے رہا ہے یا اُس میں وائرس کی علامات ہیں تو ضروری ہے کہ وہ سیلف آئسولیشن یا خود تنہائی میں چلا جائے۔ اِس طرح وہ اپنے اردگرد موجود افراد کو کورونا وائرس کے ممکنہ خطرات سے بچا سکتا ہے۔   ’ڈاکٹرز کی روٹین عام افراد سے الگ ہوتی ہے۔ وہ اکثر شفٹوں میں کام کرتے ہیں اور کبھی کبھی ویک اینڈ پر بھی ہسپتال میں ہوتے ہیں۔ جب تمام دن مریضوں کے درمیان گزارنے والے ڈاکٹر کو خود تنہائی میں جانا پڑا تو وقت کاٹنا عذاب ہو گیا۔ ایسا لگنے لگا کہ کچھ کرنے کو ہی نہیں ہے۔ ایک وقت تھا جب میں فرصت کے لمحات گزارنے کے نت نئے آئیڈیاز سوچا کرتا تھا لیکن جب وقت ملا تو اُس کا کوئی مصرف ہی سمجھ نہیں آیا۔‘ ڈاکٹر عبداللہ کے بقول سیلف آئسولیشن کا مطلب مکمل تنہائی ہے۔ اِس کا سب سے تکلیف دہ تجربہ اُس وقت ہوا جب اُنھیں دن میں تین دفعہ اکیلے کھانا کھانا پڑا۔ وہ بتاتے ہیں کہ بچپن سے وہ اپنے اہلخانہ کے ساتھ اکھٹے کھانا کھاتے آئے ہیں تو یہ تجربہ کچھ عجیب سا لگا۔  ڈاکٹر عبداللہ کا کہنا ہے کہ بحیثیت ایک ڈاکٹر اُنھیں اندازہ ہے کہ سیلف آئسولیشن کورونا وائرس کی روک تھام کے لیے کتنی ضروری ہے لیکن اکثر لوگ اِس کے نام سے ہی خوف کھاتے ہیں۔  ’کچھ لوگ سمجھتے ہیں کہ سیلف آئسولیشن کا مطلب ہے کہ آپ کو پکڑ کر کمرے میں قید کر دیا جائے گا۔ یہ کوئی جیل نہیں ہے۔ یوں سمجھ لیں جیسے کچھ لوگ رمضان کے مہینے میں اعتکاف میں بیٹھتے ہیں اور باہر کی دنیا سے اپنا تعلق محدود کر لیتے ہیں، یہ بھی ایسا ہی ہے۔ لوگوں کو کورونا وائرس کے پھیلاؤ کو روکنے میں اِس طریقہ کار کی اہمیت کو سمجھنے کی ضرورت ہے۔‘ ’اہم بات یہ ہے کہ جو شخص سیلف آئسولیشن میں ہے وہ کورونا وائرس کی تباہ کاریوں کی خبروں سے دور رہے۔ میں خود تنہائی کے دوران ٹی وی نیوز کم دیکھتا تھا اور اپنے آپ کو مصروف رکھنے کی کوشش کرتا تھا۔ میں نے بذریعہ فون دوستوں اور رشتہ داروں سے رابطہ قائم رکھا تاکہ دل لگا رہے۔‘ ڈاکٹر عبداللہ اقبال کا مشورہ ہے کہ سیلف آئسولیشن کے دوران بیماری کی علامات پر کڑی نطر رکھی جائے۔ اگر ہلکا بخار یا گلا خراب ہو تو اُس کے لیے ادویات استعمال کی جائیں تاکہ مرض پر قابو پایا جا سکے۔,کورونا وائرس ایک شخص سے دوسرے میں منتقل ہو سکتا ہے لہذا اگر کسی کو شک ہے کہ اُس کا رابطہ کورونا سے متاثر کسی شخص سے رہا ہے یا اُس میں وائرس کی علامات ہیں تو ضروری ہے کہ وہ سیلف آئسولیشن یا خود تنہائی میں چلا جائے۔
ترک وزیرِ اعظم نے دس ہزار کے قریب ترک باشندوں سے خطاب کرتے ہوئے کہا کہ ترک باشندوں کے لیے لازمی ہے کہ وہ جرمن معاشرے میں پوری طرح ضم ہوں تاہم ایسا کرتے وقت انہیں اپنے ملک کی ثقافت اور روایات کو بالکل ترک بھی نہیں کرنا چاہیے۔ رجّب طیّب ایردوآن کا کہنا تھا کہ معاشرے میں ہر شخص کو انفرادیت کے ساتھ رہنے سہنے کی آزادی حاصل ہونا چاہیے۔ ہفتے کے روز ترک وزیرِاعظم ایردوآن نے ایک جرمن اخبار کو دیے گئے انٹرویو میں جرمن حکومت کی امیگریشن پالیسی پر نکتہ چینی کرتے ہوئے کہا تھا کہ اقلیتی شہریوں کے زبردستی انضمام کی کوششیں بین الاقوامی قوانین کی خلاف ورزی ہیں۔  پیر کے روز ترک وزیرِاعظم اور جرمن چانسلر میرکل کی ملاقات طے ہے جس میں ترک وزیرِاعظم کی جانب سے ترکی کی یورپی یونین میں شمولیت کا موضوع خاصی اہمیت کا حامل سمجھا جا رہا ہے۔ تاہم سن دو ہزار پانچ سے لے کر اب تک ترکی کی یورپی یونین میں شمولیت کے حوالے سے کوئی خاص پیش رفت دیکھنے میں نہیں آئی ہے۔ مزید برآں مختلف مذاہب اور تہذیبوں سے تعلق رکھنے والے افراد کے درمیان انضمام کے حوالے سے یورپ کی بڑی سیاسی جماعتوں کے سخت گیر مؤقف کے بعد ان کوششوں کو مزید دھچکہ لگا ہے۔,ترک وزیرِاعظم رجّب طیّب ایردوآن نے اپنے دورہِ جرمنی کے موقع پر کہا ہے کہ جرمنی میں آباد ترک افراد کو جرمن معاشرے میں ضرور ضم ہونا چاہیے تاہم اپنی روایات کی قیمت پر نہیں۔
 ٹام رٹر Tom Ritter ایک سکیورٹی ماہر ہیں، ان کا موبائل فون جاسوسی کے اس نئے طریقہ کار کے حوالے سےکہنا ہے، ’’ یہ کوئی ایسا طریقہ نہیں جس کے ذریعے امریکا کی نیشنل سکیورٹی ایجنسی عام افراد کے ڈیٹا تک رسائی حاصل کرسکتی ہے بلکہ یہ ایک ایسا طریقہ ہے جس کے ذریعے عام افراد ایک دوسرے کی موبائل کالز کی جاسوسی بھی کر سکتے ہیں۔‘‘  دوسری طرف اس صورت حال کے تناظر میں ’ویرائزن موبائل فون کمپنی‘ کا کہنا ہے کہ انہوں نے موبائل فون سگنلز کی طاقت بڑھانے والے اپنے خصوصی آلے کے سافٹ ویئر کو اپ ڈیٹ کردیا ہے تاکہ ہیکرز ان سکیورٹی ماہرین کی تکنیک کو نقل کرتے ہوئے لوگوں کی کالز تک رسائی حاصل نہ کرسکیں۔تاہم ٹام رٹر، ویرائزن کمپنی کے اس بیان پر مطمئن نظر نہیں آتے۔ ان کہنا کہ اگر ہیکرز اس بات کا ارادہ کرلیں کہ انہوں نے اس سکیورٹی کوڈ کو توڑنا ہے تو ایسا کرنا ان کے لیے مشکل نہیں ہوگا۔  ہیکنگ کے ذریعے سکیورٹی ماہرین نے جس آلے پر کنٹرول حاصل کرتے ہوئے کالز ڈیٹا تک رسائی حاصل کی، اس کا نام ’فیمٹوسیل‘ ہے۔ اس ڈیوائس کو موبائل فون سگنلز کی طاقت بڑھانے کے لیے استعمال کیا جاتا ہے۔ اس آلے کو دوسرے لفظوں میں چھوٹا سا موبائل فون ٹاور بھی کہا جاسکتا ہے۔ موبائل فون سگنلز بوسٹر سے جاسوسی پلیٹ فارم میں تبدیل ہوجانے والا یہ منی ٹاور 250 امریکی ڈالر میں براہ راست ویرائزن سے اور سیکنڈ ہینڈ بوسٹر 150 امریکی ڈالرز میں عام مارکیٹ سے خریدا جا سکتا ہے۔,ماہرین کا کہنا ہے کہ انہوں نے ’ویرائزن فون کمپنی‘ کے صارفین کی جاسوسی کے لیے ایک طریقہ ڈھونڈ نکالا ہے۔ اس طریقے کے ذریعے ’وائرلیس سگنلز‘ کی طاقت بڑھانے والے ایک آلے کو ہیک کرکے صارف کی معلومات تک رسائی حاصل کی جاتی ہے۔
جیمز ایلڈر تامل باغیوں کے خلاف ملکی فوج کی کارروائیوں سے متعلق مسلسل بیانات دیتے رہے ہیں۔ ابتداء میں ان کا ویزا پیر سات ستمبر سے منسوخ کرنے کا فیصلہ کرتے ہوئے انہیں فوری طور پر ملک چھوڑنے کے لئے کہا گیا۔ تاہم اقوام متحدہ کی جانب سے مزید وقت کی درخواست پر اب ان کے ویزے کی مدت 21 ستمبر تک بڑھا دی گئی ہے۔ سری لنکا کے کنٹرولر آف امیگریشن ابےکرون نے خبر ایجنسی AFP کو بتایا کہ ایلڈر کی ملک بدری کا فیصلہ چند مہینے پہلے ہی کر لیا گیا تھا۔ ابے کرون نے اس بارے میں مزید تفصیلات بتانے سے گریز کیا۔ جنوبی ایشیا میں یونیسیف کے شعبہ کمیونیکیشن کی سربراہ سارہ کرو نے نئی دہلی میں اپنے ایک انٹرویو کے دوران کہا کہ جیمز ایلڈر سری لنکا میں پسے ہوئے لوگوں اور مجبور بچوں کی آواز بنے رہے ہیں، اور یہ آواز سنائی دیتی رہنی چاہئے۔ خود جیمز ایلڈر نے اپنی ملک بدری کے حکم سے متعلق کوئی بیان دینے سے انکار کیا ہے۔ وہ آسٹریلوی شہری ہیں اور یونیسیف کے ترجمان کی حیثیت سے گزشتہ برس جولائی سے سری لنکا میں تعینات ہیں۔ معمول کے مطابق ان کے رہائشی ویزے کی مدت 2010 میں ختم ہونا تھی۔ سری لنکا کے شمال مشرقی علاقوں میں لبریشن ٹائیگرز آف تامل ایلام کے خلاف جنگ کے آخری مرحلے میں کولمبو حکومت نے ذرائع ابلاغ پر سخت کنٹرول رکھا۔ صحافیوں کو جنگی علاقوں تک رسائی نہیں دی گئی اور اس حوالے سے غیر ملکی صحافیوں کی سری لنکا آمد کے لئے بس چند ہی ویزے جاری کئے گئے تھے۔,سری لنکا حکومت نے اقوام متحدہ کے ایک اعلیٰ اہلکار کو ملک چھوڑنے کا حکم دے دیا ہے۔ کولمبو میں حکام نے بتایا کہ یہ کارروائی اقوام متحدہ کے بچوں کے امدادی ادارے یونیسیف کے ترجمان جیمز ایلڈر کے خلاف کی گئی ہے۔
 صوبہ بصرہ کے شعبہ صحت کے سربراہ ڈاکٹر ریاض عبد الامیر کے مطابق اس حملے میں 53 افراد ہلاک جبکہ 130 سے زائد افراد زخمی ہوئے ہیں۔ ہفتے کے روز یہ دھماکہ اربعین کے موقع پر ہوا۔ اربعین کا مطلب چہلم ہے اور یہ واقعہء کربلا کی یاد میں عاشورہ کے 40 ویں دن منایا جاتا ہے۔ اس دن شیعہ زائرین کی بڑی تعداد عراق میں مقدس مقامات کی زیارت کے لیے پہنچتی ہے۔  عراق میں گزشتہ پندرہ روز کے دوران شیعہ کمیونٹی پر ہونے والے مختلف بم دھماکوں میں 145 سے زائد افراد مارے جا چکے ہیں۔  عراق سے امریکی افواج کے مکمل انخلاء کے بعد پرتشدد واقعات میں اضافہ دیکھا گیا ہے۔ امریکی فوجیوں کی واپسی کے دو دن بعد ہی یہ سلسلہ شروع ہو گیا تھا۔ اس تناظر میں امریکی نائب صدر جو بائیڈن نے وزیر اعظم نوری المالکی اور اپوزیشن کے مابین مفاہمت پر زور بھی دیا تھا۔  عراق کے شیعہ اور سنی دھڑوں کے مابین اختلافات میں اُس وقت شدت آئی، جب وزیر اعظم نوری المالکی نے امریکی فوجی دستوں کے انخلاء کے بعد سنّی نائب صدر طارق الہاشمی کی گرفتاری کے احکامات جاری کر دیے۔ نائب صدر الہاشمی پر ڈَیتھ اسکواڈ منظم کرنے کے الزامات ہیں۔  عراق میں سنی فرقے اور سکیولر نظریات کی نمائندہ جماعت العراقیہ کے رہنما ایاد علاوی کا ایک امریکی ٹیلی وژن کو انٹرویو دیتے ہوئے کہنا تھا، ’’ملک کی مجموعی صورتحال انتہائی پریشان کن ہے۔ فرقہ واریت ملک میں واپس آ رہی ہے۔‘‘ ان کا مزید کہنا تھا کہ عراق اپنی تاریخ کے مشکل ترین مرحلے سے گزر رہا ہے۔,عراق میں شیعہ زائرین پر ہوئے ایک حملے کے نتیجے میں پچاس سے زائد افراد ہلاک ہو گئے ہیں۔ ملک سے امریکی فوج کے انخلاء کے بعد بظاہر شیعہ اور سنی فرقوں میں اختلافات بڑھتے جا رہے ہیں۔
لہذا انھوں نے آن لائن معلومات حاصل کرنے کی کوشش کی۔ انٹرنیٹ پر ان کو بہت غلط معلومات ملیں جن میں غیر منظم انداز میں فروخت ہونے والی گولیوں کا استعمال اور غیر مؤثر گھریلو ٹوٹکے بھی شامل ہیں۔ ’سینٹر فار کاؤنٹرنگ ڈیجیٹل ہیٹ‘ نامی ایک گروپ (جو مختلف مہمات چلاتا ہے) کو معلوم ہوا کہ 48 ممالک میں اگر آپ گوگل کے سرچ انجن میں لکھیں کہ ’اسقاط حمل کیسے کیا جائے‘ تو گوگل کا آٹو فنکشن مختلف قسم کے غیر مؤثر گھریلو ٹوٹکے تجویز کرتا ہے، جیسے کچے انڈے کھانا یا نمک والا پانی پینا۔ گوگل اس بات کو تسلیم کرتا ہے کہ اس کا سسٹم ممکنہ طور پر اس قسم کی نقصان دہ پیشگوئیوں کو نہیں پکڑ سکتا تاہم کمپنی کا کہنا ہے کہ ایک بار اگر ان کی نشاندہی ہو جائے تو گوگل کی ٹیمیں ایسے مواد کو ہٹا دیتی ہیں۔ جنوبی افریقہ، کینیا، انڈیا، فلپائن، پولینڈ، یوکرین، آسٹریلیا، برطانیہ اور امریکہ سمیت گوگل سرچ انجن پر اس قسم کی گمراہ کن تجاویز ہر براعظم میں ہی پائی جاتی ہیں۔ جہاں تک بات ہے کہ سرچ لسٹ میں سب سے اوپر کون سا اشتہار آتا ہے تو گوگل کا کہنا ہے کہ اس کا انحصار صرف ایڈورٹائزنگ کے لیے دی جانے والی فیس پر نہیں ہوتا بلکہ مجموعی طور پر معیار اور مناسبت جیسے عوامل بھی اثر انداز ہوتے ہیں۔ ایم ایس آئی کے مطابق ایسی غیر منظم سائٹس کے اشتہارات عام طور پر گوگل کے سرچ انجن میں نمایاں طور پر نظر آتے ہیں۔ ان آن لائن گروپس میں موجود خواتین میں سے چند ایسے ممالک میں رہتی ہیں جہاں اسقاط حمل غیر قانونی ہے اور ان کے نزدیک ان کے پاس واحد راستی یہی ہے۔ لیکن کئی خواتین ایسی بھی ہیں جو ایسے ممالک میں رہائش پذیر ہیں جہاں اسقاط حمل اور اس کے لیے گولیوں کے اشتہارات دینا قانونی سمجھا جاتا ہے، خصوصاً جنوبی افریقہ۔ ایم ایس آئی جنوبی افریقہ کی وٹنی چینوگوینیا کہتی ہیں کہ ’قانونی تو ہے لیکن اب بھی اس سے بہت سے غلط تصورات جڑے ہیں۔ اگر آپ ایسی جگہ تلاش کرنے کی کوشش کریں جہاں ایسی خدمات فراہم کی جاتی ہوں تو آسانی سے معلومات نہیں ملیں گی۔ مسئلہ رسائی کا ہے، صرف خدمات تک رسائی نہیں بلکہ معلومات تک بھی۔‘ ایسا نہیں کہ خواتین کی تولیدگی پر گمراہ کن مشورے آن لائن دنیا کے ساتھ ہی شروع ہوئے۔ ان میں سے زیادہ تر نوجوان خواتین ہیں جن کو انٹرنیٹ کی سہولت میسر نہیں اور ان کی معلومات کا واحد ذریعہ ان کی کمیونٹی کے لوگ اور ان کے خاندان کے بڑے ہیں۔ ونی الاسویروا کا ماننا ہے کہ ’ایک ایسے وقت میں جب ٹیک کمپنیاں یہ طے کر رہی ہیں کہ کون سے معلومات کو آن لائن چلنے کی اجازت دی جائے گی اور کن کو نہیں، ٹیکنالوجی ایک دو دھاری تلوار بن چکی ہے۔‘,جنوبی افریقہ، کینیا، انڈیا، فلپائن، پولینڈ، یوکرین، آسٹریلیا، برطانیہ اور امریکہ سمیت گوگل سرچ انجن پر اس قسم کی گمراہ کن تجاویز ہر براعظم میں ہی پائی جاتی ہیں۔
نيکوس سيزاکس نے اپنے بيان کے وضاحت کے ليے يورپی بارڈر ايجنسی کے گارڈز کی مثال دی۔ انہوں نے بتايا کہ يونان کو ابتداء ميں ساڑھے سات سو گارڈز کی ضرورت تھی تاہم صرف ساڑھے تين سو فراہم کيے گئے اور حاليہ دنوں ميں مزيد ايک سو گارڈز کا اضافہ کيا گيا۔ يونانی وزير برائے يورپی امور سيزاکس نے يہ بات جمعے کو نيوز ايجنسی ايسوسی ايٹڈ پريس کو ايک انٹرويو ديتے ہوئے کہی۔ نيکوس سيزاکس نے مزيد بتايا، ’’رواں سال مئی سے يونان مسلسل تکنيکی مدد اور عملے کا مطالبہ کرتا آيا ہے تاہم يورپ کی جانب سے کی جانے والی مدد اس امر ميں درکار مدد سے کافی کم ہے۔‘‘ يہ امر اہم ہے کہ مہاجرين کے بحران سے نمٹنے کے معاملے ميں يونانی رد عمل يورپی يونين کے چند رکن ملکوں کی طرف سے تنقيد کی زد ميں رہا ہے۔ حال ہی ميں ايسی رپورٹيں بھی منظر عام پر آئيں کہ يونان کو شينگن زون سے اخراج کا خطرہ لاحق ہے۔اسی حوالے سے بات کرتے ہوئے يورپی کميشن کے ترجمان مارگاريٹس شيناس نے جمعے کو کہا کہ سترہ دسمبر کو ہونے والی يورپی يونين کی سمٹ سے قبل زمينی حالات ميں واضح بہتری آنا چاہيے۔,يونان ميں وزير برائے يورپی امور نيکوس سيزاکس نے کہا ہے کہ يورپی يونين کی جانب سے دی جانے والی امداد مہاجرين کے بحران سے نمٹنے کے لیے درکار رقوم سے کافی کم ہے۔
رپورٹ کے مطابق ایسی معتبر معلومات بھی ہیں کہ نیشنل ڈائریکٹوریٹ آف سکیورٹی NDS  کے دو دیگر سینٹرز میں بھی قیدیوں پر تشدد کیا گیا۔ معلومات کے حصول کے لیے افغان حکومت نے اقوام متحدہ کے معائنہ کاروں کو خصوصی طور پر خفیہ قید خانوں میں قید افراد سے ملنے کی اجازت دی تھی۔ یہ امر اہم ہے کہ NDS یا افغان حکومت کی پالیسی کے مطابق قیدیوں پر تشدد کی اجازت نہیں ہے۔ اس رپورٹ کے مطابق خفیہ اہلکاروں نے بتایا ہے کہ ان قید خانوں میں بجلی کے جھٹکے لگانا، آبروریزی کی دھمکی دینا یا جنسی عضو پر تشدد کرنے جیسے طریقہ کار بالکل استعمال نہیں کیے جاتے ہیں، تاہم اقوام متحدہ کے مشن کے مطابق کئی قیدیوں پر تشدد کے ان طریقوں کا استعمال کیا گیا ہے۔ اس رپورٹ کی تیاری کے سلسلے میں اکتوبر 2010 ء سے لے کر اگست 2011ء  تک ملک بھر کے کل 47 قید خانوں میں مجموعی طور پر 379 قیدیوں کا انٹرویو کیا گیا۔ نتائج کے مطابق ان قیدیوں میں سے متعدد کے جسم پر تشدد کے نشان عیاں تھے۔ کئی قیدیوں نے بتایا کہ انہیں ہاتھوں سے باندھ کر چھت یا دیوار سے لٹکا دیا جاتا ہے اور مارا پیٹا جاتا ہے۔ ایسے شواہد بھی ہیں کہ چودہ سال کی عمر تک کے بچوں کو بھی تشدد کا نشانہ بنایا گیا ہے۔ افغان وزرات داخلہ کی طرف سے جاری کیے گئے ایک بیان میں کہا گیا ہے کہ وہ اقوام متحدہ کی اس رپورٹ کا جائزہ لے رہے ہیں اور جلد ہی اس کا پر کوئی ردعمل ظاہر کریں گے۔ افغانستان میں تعینات امریکی اور اتحادی افواج نے کہا ہے کہ تشدد کی اطلاعات موصول ہونے کے بعد انہوں نے قیدیوں کو کئی قید خانوں میں منتقل کرنے کا سلسلہ روک دیا ہے۔,اقوام متحدہ کی طرف سے جاری کی گئی ایک تازہ رپورٹ میں کہا گیا ہے کہ افغانستان میں قائم کئی خفیہ قید خانوں میں سوچے سمجھے طریقے سے تشدد کیا جاتا ہے۔ رپورٹ کے مطابق بچے بھی اس تشدد کی لپیٹ میں آتے ہیں۔
ايرانی سپريم ليڈر آيت اللہ خامنہ ای نے کورونا وائرس کی عالمی وبا سے نمٹنے کے ليے امريکی مدد کی پيشکش ٹھکرا دی ہے۔ خامنہ ای نے اتوار بائيس مارچ کو ٹيلی وژن پر براہ راست نشر کردہ اپنی تقرير ميں کہا، ''وائرس کو پھيلنے سے روکنے کے ليے امريکا نے کئی مرتبہ مدد کی پيشکش کی ہے۔ آپ پر يہ وائرس بنانے کا الزام ہے۔ ميں يہ نہيں جانتا کہ آيا يہ درست ہے مگر يہ بات قابل فہم نہيں کہ آپ ايران کی مدد کرنا چاہتے ہيں۔‘‘ مدد کے پيشکش پر ردعمل ظاہر کرتے ہوئے ايرانی سپريم ليڈر آيت اللہ خامنہ ای نے کہا کہ وائرس سے نمٹنے کے ليے اس وقت خود امريکا کو کئی اہم ساز و سامان و ادويات کی قلت کا سامنا ہے۔ انہوں نے سوال اٹھايا، ''کيا ہو گا اگر امريکا نے ہميں کوئی ايسی دوا بھيجی، جو وائرس کو ايران ميں مستقل بنيادوں پر رکھنے ميں مددگار ثابت ہو؟‘‘ اپنی تقرير ميں ايرانی سپريم ليڈر نے چند حلقوں ميں گردش کرنے والے اس سازشی نظریے کو فروغ دیا، جس کے مطابق نيا کورونا وائرس امريکا ميں کسی ليبارٹری ميں تيار کيا گيا۔ گو کہ اس بارے ميں نہ تو کوئی مستند معلومات موجود ہيں اور نہ ہی کوئی شواہد۔ چينی وزارت خارجہ کے ترجمان نے اسی ماہ اپنی ايک ٹوئيٹ ميں يہ الزام عائد کيا تھا کہ شايد يہ وائرس امريکی فوجی ووہان لائے تھے۔ انہوں نے بھی اس متنازعہ بيان کے ساتھ کوئی شواہد يا معلومات فراہم نہيں کی تھيں۔,امريکی پابنديوں کے بوجھ تلے دبے ہوئے ملک ايران کو کورونا وائرس کے چيلنج کا سامنا ہے۔ ايسے ميں امريکا نے ايران کو مدد کی پيشکش کی جسے ايرانی سپريم ليڈر نے ايک غير حقيقی چينی سازشی نظریے کا سہارا ليتے ہوئے ٹھکرا ديا ہے۔
 ان صدارتی انتخابات ميں جو خرابياں ديکھنے ميں آئيں، اُن ميں پولنگ عملے پر ضرورت سے زيادہ کام کا بوجھ، خراب کمپيوٹر، پولنگ مراکز کے سامنے بہت لمبی قطاريں، ووٹروں کی فہرستوں ميں غلطياں اور کئی دوسرے سقم شامل ہيں۔ يورپی سلامتی اور تعاون کی تنظيم نے، جس ميں امريکہ اور کينیڈا بھی شامل ہيں، امريکی صدارتی انتخابات کی نگرانی کی تھی اور اُس نے ان خرابيوں کی ايک فہرست تيار کی ہے۔  ليکن امريکہ ميں ڈوئچے ويلے کی نامہ نگار کرسٹينا بیرگمان نے کہا کہ اس کا مطلب يہ نہيں کہ ووٹنگ ميں دھوکہ دہی ہوئی يا کچھ چھپايا جا رہا تھا بلکہ بات يہ ہے کہ بعض امريکی رياستوں میں لوگ تانک جھانک کو پسند نہيں کرتے۔ ان لوگوں کا یہ کہنا تھا کہ ہم سب کچھ صحيح کر رہے ہيں اور آپ آخر يہاں کيوں آئے ہيں۔ بیرگمان نے کہا: ’’بہت سے ذمہ دار افراد کو علم ہے کہ کچھ بہتری آنی چاہيے اور وہ اس کے ليے کوشاں بھی ہيں۔‘‘ ,امريکی صدارتی انتخابات ميں کئی بے قاعدگيوں کی اطلاعات ملی ہيں۔ ان ميں کمپيوٹر کی خرابياں اور ووٹروں کو ووٹنگ کے وقت کے بارے ميں غلط اطلاعات کی فراہمی بھی شامل ہيں۔
فرانسیسی صدر امانوئل ماکروں اور اطالوی وزیراعظم جوزیپے کونٹے نے بدھ کو کہا کہ یورپی یونین کو ایک نیا نظام متعارف کروانا چاہیے، جس کے تحت یورپی یونین پہنچنے والے تارکین وطن کو خودکار طریقے سے یورپی یونین کی مختلف رکن ریاستوں میں تقسیم کیا جا سکے۔ اٹلی میں مہاجرین مخالف سابقہ حکومت کے دور میں فرانس اور اٹلی کے درمیان تعلقات میں اس موضوع کی وجہ سے کشیدگی رہی ہے، تاہم اس معاہدے سے ظاہر ہوتا ہے کہ دونوں ممالک اس تناؤ سے باہر نکل آئے ہیں۔ اٹلی ایک طویل عرصے سے یورپی یونین کی رکن ریاستوں سے مطالبہ کرتا آیا ہے کہ وہ حالیہ کچھ برسوں میں اٹلی پہنچنے والے لاکھوں تارکین وطن کا بوجھ بانٹنے میں روم حکومت کی مدد کریں، تاہم مہاجرین کی تقسیم کے حوالے سے یورپی یونین کی رکن ریاستوں کے درمیان عدم اتفاق رہا ہے۔ یہ بات اہم ہے کہ 14ماہ تک بہ طور وزیرداخلہ ماتیو سالوینی نے ملکی بندرگاہوں کو تارکین وطن کے لیے عملی طور پر بند کیے رکھا تھا۔ سالوینی کا موقف تھا کہ جب تک یورپی یونین کی رکن ریاستیں تارکین وطن کو اپنے ہاں پناہ دینے پر آمادہ نہیں ہوتیں، اٹلی اپنے ہاں مزید تارکین وطن قبول نہیں کرے گا۔,اٹلی اور فرانس نے ایک نئے نظام پر اتفاق کا عندیہ دیا ہے، جس کے تحت مہاجرین اور تارکین وطن کو یورپی یونین کی مختلف رکن ریاستوں میں تقسیم کیا جائے گا۔
 جہاں يونان کی سياسی پارٹياں وسيع تر قومی اتحاد کی حکومت بنانے کی کوششوں ميں مصروف ہيں، وہاں يورو گروپ کے ممالک کے وزرائے خزانہ نے يونان سے مطالبہ کيا ہے کہ اُس کی دونوں اہم سياسی جماعتيں اکتوبر کے آخر ميں ہونے والی يورپی يونين کی سربراہی کانفرنس ميں طے پانے والے بچت اور اصلاحات کے پروگرام کو تحريری طور پر تسليم کريں۔ اس موقعے پر يورپی يونين کے مالياتی کمشنر اولی رين نے، جو عام طور پر ايک محتاط شخص ہيں يونان کے اب تک کے وزير اعظم پاپاندريو کے طرز عمل پر بہت کھل کر تنقيد کی اور کہا: ’’ہم اپنا کام کر رہے ہيں اور يونان سے اميد رکھی جاتی ہے کہ وہ اپنے حصے کا کام کرے۔ ميرا خيال ہے کہ ميں تنہا شخص نہيں ہوں، جسے يہ احساس ہوا کہ پاپاندریو کی طرف سے 27 اکتوبر کی سربراہی کانفرنس کے سمجھوتوں پر يونان ميں عوامی ريفرنڈم کرانے کا يکطرفہ فيصلہ اعتماد کو مجروح کرنے والا قدم تھا۔‘‘  اگر يونان ميں سب کچھ صحيح ہوتا رہے اور پارٹياں بچت کے پروگرام پر عمل کا عہد کر ليں تو اُسے رواں امدادی پيکج سے آٹھ ارب يورو کی رقم دے دی جائے گی۔,يورو گروپ کے ممالک اب يونان سے کہہ رہے ہيں کہ اُسے اپنے رياستی اخراجات پورا کرنے کے ليے امدادی پيکج سے آٹھ ارب يورو اُسی صورت ميں ادا کيے جائيں گے جب وہ بچت اور اصلاحات کی تحريری طور پر ضمانت دے۔
 جرمن مالیاتی بانڈز کی مایوس کن خریداری نے نئے خدشات کو پیدا کر دیا ہے کہ یورپ میں پیدا شدہ قرضوں کے بحران سے جرمن اقتصادیات اب متاثر ہونے والی ہیں۔ جرمن مالیاتی بانڈز کے خریدار دستیاب نہیں ہیں۔ چھ ارب یورو کے بانڈز کی فروخت میں اب تک صرف نصف سے بھی کم فروخت ہو سکے ہیں۔ اس مناسبت سے جرمنی کی حکومتی قرضے کی نگرانی کرنے والی ایجنسی کی کارکردگی غیر متاثر کن قرار دی جا رہی ہے۔ مالیاتی سکیورٹی کے ماہرین نے جرمن مالیاتی بانڈز کی کمزور فروخت کو تباہ کن قرار دیا ہے۔  اس صورت حال کے تناظر میں وفاقی جرمن حکومت کی جونیئر پارٹنر فری ڈیموکریٹک پارٹی کے فرینک شیفلر (Frank Schaeffler) کا کہنا ہے کہ یورپ کے قرضوں کا بحران دن بدن گہرا ہوتا جا رہا ہے۔ شیفلر نے اس بحران کو دیمک سے تعبیر کیا اور ان کے مطابق اب یہ جرمنی کے قریب پہنچنے والا ہے۔ ماہرین کے خیال میں اگر جرمنی بھی قرضوں کے بحران کی لپیٹ میں آ گیا تو یورو زون کی بقا کی کوئی ضمانت نہیں دی جا سکتی۔,جرمن مالیاتی بانڈز کی حالیہ فروخت مایوس کن حد تک کم رہی ہے جس کے باعث ایسے خطرے اور اندیشے ابھرے ہیں کہ کہیں یورپی قرضوں کے بحران کے آسیب نے اپنا رخ اب برلن کی جانب تو نہیں کر لیا ہے۔
اختلافات کے مسئلے پر تازہ پیش رفت یہ ہے کہ یورپی کارساز اداروں نے فارمولا ون ریسنگ میں شرکت کرنے والی مختلف ٹیموں کی حمایت کا اعلان کیا ہے۔ یورپی آٹو موبیل مینو فیکچررز ایسو سی ایشن جو عالمی سطح پر ACEA کے نام سے جانی جاتی ہے ،کی جانب سے جاری ہونے والے بیان میں کہا گیا ہے کہ فارمولا ون کار ریسنگ کے سلسلے میں ادارے کا انتظامی نظام موجودہ صورت حال میں جاری نہیں رہ سکتا اور انتباہ کیا ہے کہ اگر معاملات حل نہ ہوئے تو فارمولا کا ریسنگ کے عالمی ادارے کے مقابلے پر ایک اور گروپ برابری کی سطح پر اِس سپورٹس کی ترویج شروع کر سکتا ہے۔ یورپی کار ساز اداروں کی جانب سے کہا گیا ہے کہ فارمولا ون کے بین الاقوامی انتظامی امور کی نگرانی انتہائی شفاف اور جدید خطوط پر کی جانا وقت کی ضرورت ہے۔  میک موزلے کو بھی اِس معاملے کی شدت کا یقیناً اندازہ ہو گا اور وہ شدید دباؤ کا سامنا کر رہے ہیں۔ اُن کی طرف سے اِس ماہ کے آخر میں عالمی نگران ادارے کے سربراہ کے الیکشن میں حصہ لینے کے اعلان کا انتظار کیا جا رہا ہے۔ اگر وہ الیکشن میں شرکت کا اعلان کر تے ہیں تو وہ جیت کی صورت میں پانچویں مدت کے لئے اپنے عہدے کو جاری رکھ سکیں گے۔ فارمولا ون کار ریسنگ میں سالانہ بجٹ اور دیگر قوانین کے تناظر می کھڑے ہونے والے تنازعے کے بعد اِس میں شرکت کرنے والی کار ٹیموں نے بھی اپنی انجمن بنا لی ہے جو فوٹا کہلاتی ہے۔ یعنی فارمولا ون ٹیمز ایسوسی ایشن۔ خیال کیا جا رہا ہے کہ موجودہ تنازعے کی روشنی میں میکس موزلے کو اگلے الیکشن میں شرکت اور کامیابی کے حوالے سے کئی سخت سوالات کا سامنا ہو سکتا ہے۔,کھییل کی دنیا میں تجسس اور سنسنی خیزی سے عبارت فارمولا ون کار ریسنگ میں آج کل نت نئے مسائل سامنے آ رہے ہیں۔ اختلافات کی خلیج وسیع ہونے سے اِس کے نگران ادارے میں تقسیم کا امکان پیدا ہو گیا ہے۔
" رات کے وقت ایک اپارٹمنٹ بلڈنگ کی کھڑکی سے آسمان کی بنائی گئی اس ویڈیو میں سرخ رنگ کی ایک روشنی چمکتی ہے اور یہ چمک کئی سیکنڈز بعد غائب ہونے سے پہلے مسلسل بڑھتی چلی جاتی ہے اور جس سے قریبی آسمان روشن ہو جاتا ہے۔ اس طرح کی ایک اور ویڈیو ہائی وے پر سفر کے دوران بھی بنائی گئی ہے۔ یہ دونوں ویڈیوز یوٹیوب پر اب تک 700,000 مرتبہ دیکھی جا چکی ہیں۔ صرف یہی نہیں بلکہ روس کے قومی ٹیلی وژن پر بھی اس کی بازگشت سنائی دی ہے۔  اس چمکدار فائر بال کی ویڈیو جمعرات 14 نومبر کی شام سویرڈلاسک Sverdlovsk ریجن کے شہر Rezh کے قریبی آسمان پر دیکھی گئی۔ یہ علاقہ روسی دارالحکومت ماسکو سے قریب 900 کلومیٹر مشرق میں واقع ہے۔ ایک نیوز ریڈر نے روسی ٹیلی وژن روسیا 24 پر بدھ کے روز بتایا کہ یہ روشنی ایک جوہری دھماکے سے پیدا ہونے والی روشنی کی طرح ہے۔  یہ روشنی اسی روسی علاقے یورالز کے آسمان پر دیکھی گئی جہاں گزشتہ برس فروری میں ایک شہاب ثاقب گرنے کے باعث متعدد عمارتوں کو نقصان پہنچا تھا اور ایک ہزار سے زائد افراد زخمی ہوئے تھے۔  کار کی سامنے والی اسکرین پر لگے کیمرے سے بنائی گئی ویڈیو میں ’فائر بال‘ بظاہر زمین سے بلند ہوتی محسوس ہو رہی ہے۔ تاہم شہاب ثاقب پر تحقیق کرنے والے ایک محقق وِکٹور گروخوفِسکی Viktor Grokhovsky نے ٹیلی وژن پر نشر ہونے والے خیالات میں اس بات پر شک کا اظہار کیا ہے کہ آگ کا یہ گولہ کوئی شہاب ثاقب ہو سکتا ہے۔",روسی علاقے یورال میں ایک شہری کی طرف سے آسمان پر نظر آنے والے آگ کے ایک گولے کی ویڈیو نے انٹرنیٹ پر سنسنی پھیلا رکھی ہے۔
امریکی ریاست کیلی فورنیا کے شہر سان ڈیاگو کے ایک شپ یارڈ پر کھڑے ہوئے اس جنگی بحری جہاز میں آگ اتوار بارہ جولائی کے روز لگی تھی، جس پر کل پیر تیرہ جولائی کی رات تک بھی قابو نہ پایا جا سکا تھا۔ سان ڈیاگو میں جہاں یہ بحری جہاز شپ یارڈ میں کھڑا لیکن مسلسل آگ کے شعلوں کی لپیٹ میں ہے، اس سے ایک سمندری میل کے فاصلے تک ہر قسم کی کشتیوں کی نقل و حرکت بھی روک دی گئی ہے اور اس کے اوپر فضا میں احتیاطی طور پر ہر قسم کی پروازیں بھی ممنوع قرار دے دی گئی ہیں۔ امریکی بحریہ کے ریئر ایڈمرل فیلپ سوبَیک نے بتایا کہ آتش زدگی کی وجہ سے اس جنگی بحری جہاز کے کئی حصوں کا درجہ حرارت ایک ہزار ڈگری تک پہنچ چکا ہے۔ اسی وجہ سے جہاز کا وہ بلند ترین حصہ بھی منہدم ہو گیا، جہاں تکنیکی تنصیبات ہوتی ہیں۔ حکام کے مطابق یو ایس ایس بون ہوم رچرڈ پر لگنے والی یہ آگ امریکی نیوی کے کسی بھی شپ یارڈ میں آتش زدگی کے حالیہ تاریخ کے بد ترین واقعات میں سے ایک ہے۔ اب تک کی معلومات کے مطابق یہ آگ اس بحری جہاز کے کارگو والے نچلے حصے سے شروع ہوئی تھی۔ اس حصے میں عام طور پر گتے کے ڈبے، قالین اور جہاز میں استعمال ہونے والا دوسرا سامان رکھا جاتا ہے۔ اس آتش زدگی کی وجہ سے فضا میں اٹھنے والا دھواں بہت دور سے بھی دیکھا جا سکتا ہے۔ یہ دھواں سان ڈیاگو شہر کے مختلف حصوں کی فضا میں بھی پھیل چکا ہے۔,امریکی بحریہ کا جنگی بحری جہاز بون ہوم رچرڈ مسلسل دوسرے روز بھی آگ کے شعلوں کی لپیٹ میں رہا۔ اب تک اس آتش زدگی کے نتیجے میں بیسیوں افراد زخمی ہو چکے ہیں۔ یہ جہاز کیلی فورنیا میں سان ڈیاگو کی بندرگاہ میں لنگر انداز ہے۔
افغان دارالحکومت کابل کے مرکزی حصے میں ایک پولیس چیک پوسٹ کے قریب ایک خودکش بم دھماکا ہوا ہے۔ افغان وزارت صحت کے ترجمان وحید مجروح کے مطابق کابل میں ایک اسکول کے سامنے کیے گئے اس دھماکے میں چوبیس افراد زخمی جبکہ تین افراد ہلاک ہوچکے ہیں۔ افغان وزارت دفاع کے ایک سینیئر اہلکار کے مطابق حملہ آور نے جائے وقوعہ تک پیدل پہنچنے کے بعد خود کو دھماکے سے اڑا لیا۔ ابھی تک کسی ملیشیا گروہ کی جانب سے اس خودکش دھماکے کی ذمہ داری قبول نہیں گئی۔ واضح رہے کابل میں دھماکے کے مقام پر سینکڑوں مظاہرین حکومت کے خلاف طالبان جنگجوؤں کی جانب سے دو صوبوں میں شیعہ مسلمانوں پر حال ہی میں کیے گئے دھماکوں کے خلاف کارروائی نہ کرنے پر احتجاج کر رہے تھے۔ افغانستان کے صوبے غزنی اور ہرات میں اتوار گیارہ نومبر کی شب کے دوران طالبان جنگجوؤں نے حملہ کردیا۔ افغان صوبائی کونسل کے رکن محمد رحیم حسانی کے مطابق اڑتالیس گھنٹوں سے جاری طالبان کے خلاف ان جھڑپوں میں قریب 60 افغان کمانڈو اور مسلح شہری بھی ہلاک ہوئے ہیں۔ افغان فوج کے سربراہ جنرل محمد شریف نے آج بروز پیر صحافیوں کو بتایا کہ ضلع جاغوری میں حکومتی فورسز اور طالبان کے درمیان لڑائی جاری ہے۔  انہوں نے تاہم  ہلاکتوں کی حتمی تعداد نہیں بتائی تھی۔ دوسری جانب طالبان کے ترجمان ذبیحی اللہ مجاہد کی طرف سے جاری کردہ ایک بیان میں ان حملوں کی ذمہ داری قبول کرلی گئی ہے۔ افغان حکام کے مطابق پیر کے روز افغان صوبے فراہ میں بھی طالبان کے خلاف چھڑپوں میں سینتیس مقامی پولیس اہلکار ہلاک ہوچکے ہیں۔,افغان دارالحکومت کابل میں پیر کے روز ایک خودکش دھماکے میں تین افراد ہلاک ہوچکے ہیں۔ دوسری جانب طالبان کے خلاف جھڑپوں میں افغان صوبے غزنی میں 60 سکیورٹی اہلکار جبکہ فراہ میں 37 پولیس اہلکاروں کی ہلاکت کی اطلاعات ہیں۔
اسرائیلی پولیس کے ایک ترجمان ایلی لیوی نے اتوار کے روز کہا تھا کہ پیر دس مئی کے روز ہونے والی سالانہ 'یروشلم ڈے پریڈ' کو منسوخ کرنے کا کوئی ارادہ نہیں ہے۔ اس پریڈ میں سخت گیر نظریات کے قوم پرست یہودی حصہ لیتے ہیں اور یروشلم کے ان علاقوں سے گزرتی ہے جس کے حوالے سے فلسطینیوں اور اسرائیلیوں کے درمیان شدید اختلافات ہیں۔ اسرائیل کے اس فیصلے پر شدید نکتہ چینی ہوئی ہے کیونکہ اس سے کشیدگی میں مزید اضافے کا خدشہ بڑھ گیا تھا۔  فلسطین میں ہلال احمر کے ایک ترجمان نے خبر رساں ادارے اے ایف پی کو کو بتایا کہ اسرائیلی فورسز نے فلسطینی مظاہرین کو منشتر کرنے کے لیے اسٹن گرینیڈ اور ربر کی گولیوں کا استعمال کیا جس میں کم سے کم 90 فلسطینی زخمی ہوئے ہیں۔ محکمہ صحت کے مطابق جمعے کے روز جب سے اس تشدد کا آغاز ہوا تھا اس وقت سے اب تک 600فلسطینی زخمی ہو چکے ہیں۔ امریکا، روس، یورپی یونین، خلیجی ممالک کے بعض سفیروں سمیت اقوام متحدہ نے بھی حالیہ کشیدگی پر گہری تشویش کا اظہار کیا ہے۔ ان کی جانب سے جاری ایک بیان میں کہا گیا ہے، ''ہم اسرائیلی حکام سے مطالبہ کرتے ہیں کہ وہ تحمل کا مظاہرہ کریں اور ایسے اقدامات سے گریز کریں جن سے مسلمانوں کے مقدس ماہ کے دوران میں صورتحال مزید خراب ہو جائے۔'' تیونس کا کہنا ہے کہ اس تشدد پر بات چیت کے لیے پیر دس مئی کو اقوام متحدہ کی سکیورٹی کونسل کا بند دروازے میں ایک ہنگامی اجلاس طلب کیا گیا ہے۔ اس اجلاس میں اسرائیلی کارروائی اور تشدد پر بحث کا ا مکان ہے۔ امریکا نے بھی ایک بیان میں فریقین سے کشیدگی کم کرنے کو کہا ہے۔,آج پیر کے روز اسرائیلی پولیس کی جانب سے فلسطینی مظاہرین پر آنسو گیس کے شیل اورسٹن گرینیڈ پھینکے گئے اور ربڑ کی گولیاں برسائی گئیں جبکہ فلسطینی مظاہرین کی جانب سے اسرائیلی فوج پر پتھراؤ کیا گیا۔
 اپنے دورے کے آغاز پر واشنگٹن میں امریکی ادارے برائے امن اور ایشیا سوسائٹی کی تقریب میں شرکت سوچی کے لیے پہلا پبلک فورم تھا جہاں انہوں نے اپنے خیالات کا اظہار کیا۔ اس تقریب میں تقریر کرتے ہوئے آنگ سان سوچی کا مزید کہنا تھا کہ ان کے ملک میں سیاسی قیدی ابھی تک زندان خانوں میں ہیں اور اس کے ساتھ ساتھ نسلی اور مذہبی فسادات کے عمل نے بھی قومی مصالحتی عمل، استحکام اور پائیدار امن کو شدید دھچکا پہنچایا ہے اور اس سمت میں بہتری کے راستے میں یہی فسادات حائل ہیں۔ یہ بھی اہم ہے کہ میانمار کی حکومت نے پیر کے روز مزید پانچ سو سیاسی قیدی رہا کر دیے تھے۔ اس تقریب کے بعد سوچی نےامریکی فنڈ سے نشریات جاری رکھنے والے ریڈیو فری ایشیا کے دفتر کا بھی دورہ کیا۔ ریڈیو فری ایشیا کے دورے کے دوران سوچی نے راکھین اور روہنگیا کے درمیان جون میں ہونے والے خونی فسادات پر اظہار خیال کیا۔,میانمار کی نوبل انعام یافتہ خاتون سیاستدان آنگ سان سوچی تقریباً ڈھائی ہفتے کے امریکی دورے پر ہیں۔ خاتون سیاستدان نےمیانمار پر عائد پابندیوں کو فائدہ مند قرار دیتے ہوئے کہا کہ اب انہیں مزید نرم کر دینا وقت کی ضرورت ہے۔
بحر الکاہل کے پانیوں پر واقع جنوبی امریکی ملک چلی حالیہ مہینوں میں مسلسل خبروں میں موجود ہے۔ فروری کے شدید زلزلے کے بعد پھنسے ہوئے کان کنوں کی بازیابی اور پھر ماریو ورگاس لیوسا کو ادب کے نوبل انعام سے نوازے جانے کا واویلہ ابھی تھما ہی نہیں تھا کہ دارالحکومت سنتیاگو کی ایک جیل کے اندر لگنے والے آگ سے ہونے والی ہلاکتوں سے حکومت کو پریشانی کا سامنا کرنا پڑ رہا ہے۔ چلی کے حکام نے جیل کی آگ کو ایک بڑا سانحہ اور آفت قرار دیا ہے۔ کم از کم 81 افراد کے جھلس کر ہلاک ہونے کی تصدیق کردی گئی ہے۔ اکیس زخمیوں کو ہسپتال پہنچایا گیا ہے۔ ان میں چودہ شدید جُھلسے ہوئے ہیں اور ان میں بعض کی حالت انتہائی نازک بیان کی جاتی ہے۔  علی الصبح جیل کی چوتھی منزل میں لگنے والی آگ کی وجہ قیدیوں کے درمیان لڑائی بتائی گئی ہے۔ اس منزل پر کم خطرناک قیدی رکھے جاتے تھے۔ قیدیوں کے سیلوں میں رکھے ہوئے فوم کے گدوں سے پھیلنے والی آگ نے تین منٹ میں ساری منزل کو اپنی لپیٹ میں لے لیا۔ بہت ساری ہلاکتوں کی وجہ گدوں سے پیدا ہونے والا گہرا بدبودار اور خطرناک دھواں بھی خیال کیا جا رہا ہے۔ قیدیوں کے مرنے کی ایک وجہ جیل کے گارڈز کا دیر سے پہنچنا بھی بتایا جاتا ہے۔,چلی میں کان کنوں کی تہہ زمین سے بازیابی کا جشن ابھی ابھی ختم ہوا تھا کہ ایک جیل میں پھیلنے والی آگ سے کئی درجن قیدیوں کے جُھلس کر ہلاک ہونےسے سارا ملک افسردہ ہو گیا ہے۔
ایک ایسے وقت جب امریکا نے بھی افغانستان سے اپنی فوج کا تقریباً نوے فیصد تک انخلا مکمل کر لیا ہے، جرمن چانسلر نے کہا کہ وہاں مجموعی طور پر جرمنی کی شراکت داری اچھی رہی تاہم بعض چیزوں پر افسوس بھی ہے۔ ان کا کہنا تھا، ''بد قسمتی سے ہم جس طرح سے اس ملک کو دیکھنا چاہتے تھے ویسا ہم اسے تعمیر نہیں کر سکے۔'' ان کا کہنا تھا، '' ہم نیٹو کے اپنے مشرقی یورپ کے دوست اتحادیوں کا دفاع کرنے کے لیے روسی جارحیت کے خلاف مل کر کھڑے ہیں اور ساتھ رہیں گے۔''  ان کا مزید کہنا تھا، ''جب میں نے نورڈ اسٹریم 2 کے بارے میں اپنے خدشات کا پھر سے ذکر کیا تو، چانسلر میرکل اور میں اس وعدے پر پوری طرح سے متحد ہیں کہ روس کو اپنے پڑوسیوں کو مجبور کرنے یا دھمکی دینے کے لیے توانائی کو بطور ہتھیار استعمال کرنے کی اجازت نہیں دی جائے گی۔'' امریکی صدر نے اس موقع پر ہانگ کانگ کے حوالے چین پر نکتہ چینی کی اور کہا کہ وہاں حالات خراب ہوتے جا رہے ہیں۔ ''چینی حکومت نے ہانگ کانگ سے متعلق جو وعدے کیے تھے وہ پورے نہیں کر رہی ہے جبکہ وہاں حالات دن بدن ابتر ہوتے جا رہے ہیں۔'' جرمن چانسلر کا کہنا تھا کہ مزدورں کے حقوق، تجارت اور سائبر سکیورٹی جیسے امور پر تمام مغربی ممالک کو چین کے ساتھ مربوط رد عمل کی ضرورت ہے۔ تاہم انہوں نے کہا کہ اس معاملے پر، ''امریکا اور جرمنی کو اپنی مشترکہ اقدار پر مبنی کمیونکیشن کی ضرورت ہے۔'',جرمن چانسلر کا کہنا تھا کہ افغانستان کے ساتھ مجموعی شراکت داری اچھی رہی تاہم افسوس اس بات پر ہے کہ ''ہم جس طرح چاہتے تھے اس طرح سے ملک کی تعمیر نو نہیں کر سکے۔''
پاکستان کے شہر پشاور میں دلیپ کمار کے آبائی گھر اور ممبئی کے علاقے باندرہ میں ان کی موجودہ رہائش گاہ کے درمیان برصغیر کی تقسیم اور سرحد کی لکیر کھچ چکی ہے لیکن دلیپ کمار آج بھی پشاور کو ’میرا شہر‘ ہی کہتے ہیں جہاں کی یادیں شہر چھوڑنے کے 90 برس بعد بھی ان کے ساتھ ہیں۔ حکومت پاکستان کی جانب سے کہا گیا ہے کہ وہ دلیپ کمار کے گھر کو ثقافتی ورثے کا درجہ دے چکی ہے اور اب وہاں میوزیم بنایا جائے گا لیکن سنہ 2011 میں بھی ایسا ہی دعویٰ کیا گیا تھا مگر نو برس خاموشی سے گزر گئے۔  بی بی سی اردو کے بلال احمد نے چھ برس قبل اس گھر کی ویڈیو بنائی تھی اور اب دلیپ کمار کا ٹوئٹر پیغام پڑھنے کے بعد ایک بار پھر اس گھر میں جا کر ان کی خواہش پوری کرنے کے لیے کچھ تصویریں بنائی ہیں۔ ہمارے ساتھی بلال احمد نے بتایا ’گلی میں اب چھوٹی چھوٹی دکانیں بھی دکھائی دیتی ہیں جو خواتین کے لباس کی زیبائش اور میک اپ کے سامان کی ہیں۔ ایک دکاندار سے میں نے پوچھا کہ اس گھر کی چابی کس کے پاس ہے تو جواب ملا ایک حاجی نام کا بندہ ہے اس کا گھر ہے لیکن اندر تو آپ نہیں جا سکتے کیوںکہ گھر بہت ہی خستہ حالت میں ہے۔‘ ’اس گھر میں داخل ہوتے ہی سامنے ایک کمرہ تھا جس کے اندر لکڑی کا کام ہوا ہوا تھا، ساتھ ہی ایک کچن بھی تھا۔ سیڑھیوں سے اوپر کھلی جگہ تھی اور دو کمرے بنے تھے۔ گو کہ اس وقت بھی (2014 میں) اوپر والے کمرے رہنے کے قابل نہیں تھے لیکن جب دو روز پہلے میں دوبارہ اس گھر میں گیا تو میں گھر کی حالت دیکھ کر حیران رہ گیا۔ بند دروازے پر پہنچ کر لگا جیسے کئی ماہ سے کوئی اندر نہیں گیا۔ میں اندر جانا چاہتا تھا لیکن وہاں لوگوں نے کہا کہ یہ بالکل گرا ہوا ہے، ہاں اس گھر کے ساتھ مارکیٹ بنی ہوئی ہے جہاں اوپر جا کر آپ کو یہ گھر باآسانی دکھائی دے گا۔‘  دلیپ کمار تو آٹھ یا دس برس کی عمر میں پشاور سے ممبئی چلے گئے لیکن ان کی یادیں یہیں ہیں اور ان سمیت ان کے مداح پرامید ہیں کہ شاید قصہ خوانی کی اس گلی میں موجود یہ گھر ہمشیہ کے لیے دلیپ کمار کی یادوں کو نقش کر دے۔,پاکستان کے شہر پشاور میں دلیپ کمار کے آبائی گھر اور ممبئی کے علاقے باندرہ میں ان کی موجودہ رہائش گاہ کے درمیان برصغیر کی تقسیم اور سرحد کی لکیر کھچ چکی ہے لیکن دلیپ آج بھی پشاور کو ’میرا شہر‘ ہی کہتے ہیں جہاں کی یادیں شہر چھوڑنے کے 90 برس بعد بھی ان کے ساتھ ہیں۔
 اٹلی کے ساحلی شہر کتانیا کے قانونی ذرائع کے مطابق ایک عدالت نے ان تینوں افراد کو قتل اور انسانوں کی اسمگلنگ کا حصہ بننے کا مجرم قرار دیا ہے۔ اس حادثے کو ایک سال سے زائد عرصہ گزر چکا ہے۔ گزشتہ برس ہونے والے اس واقعے میں انچاس پناہ گزین بحیرہ روم کے سفر کے دوران دم گھٹنے سے ہلاک ہو گئے تھے۔ امدادی کارکنوں نے ماہی گیری کے لیے استعمال کی جانے والی ایک کشتی کے اندرونی حصے سے لاشوں کو بر‌آمد کیا تھا۔ علاوہ ازیں تین سو بارہ زندہ بچ جانے والے مہاجرین کو بھی باہر نکالا گیا تھا۔ جولائی سن دو ہزار پندرہ میں بھی بحیرہ روم کے جزیرے سِسلی کی ایک عدالت نے تیونس کے ایک باشندے کو سن دو ہزار تیرہ میں تارکینِ وطن کا ایک جہاز ڈوبنے کے بعد اٹھارہ سال قید کی سزا سنائی تھی۔  اس کشتی کی غرقابی کے نتیجے میں بحيرہ روم ميں تین سو چھیاسٹھ مہاجرين ڈوب کر ہلاک ہو گئے تھے۔ تیونسی باشندے پر مہاجرین کو غیر قانونی طور پر جہاز میں سوار کرانے میں تعاون کرنے کا الزام تھا۔ پراسیکیوٹرز کا مطالبہ ہے کہ سن دو ہزار پندرہ میں ڈوبنے والی پناہ گزینوں کی کشتی کے کپتان کو اٹھارہ سال قید کی سزا سنائی جائے۔ اُس کشتی میں چھ سو مہاجرین سوار تھے۔,اٹلی کی ایک عدالت نے سینکڑوں مہاجرین کو غیر قانونی طور پرایک کشتی میں بھر کر یورپ پہنچانے کی کوشش پر تین افراد کو بیس بیس سال قید کی سزا سنائی ہے۔
امریکی خلائی ادارے ناسا نے خلا میں موجود ہبل دور بین کو ٹھیک کرنے کی کوشش شروع کردی ہے۔ یہ دور بین ستائیس ستمبر سے خراب ہے۔ ناسا نے یہ دوربین کی سروس یا مرمت کے کام کو گزشتہ ماہ تکنیکی خربی کے باعث مؤخر کردیا تھا۔ نیو یارک یونی ورسٹی کے ماہرین کی قیادت میں چالیس سائنسدانوں نے ملیریا پھیلانے والے دو اور مچھروں کے ڈی این اے میں مخفی معلُومات حاصل کر لی ہیں۔ ڈی این اے کو ڈی کوڈ کرنے کے عمل سے ملیریا بیماری کی خلاف مناسب مدافعتی ویکسین تیار کرنے میں مدد ملنے کے امکان ہیں۔  عالمی اقتصادی بحران کے اثرات تجربہ گاہوں پر بھی مرتب ہو سکتے ہیں۔ اِس مناسبت سے موذی مرض ایڈز کی ویکسین کی تیاری میں تاخیر ہو سکتی ہے۔ جنوبی افریقہ کے شہر کیپ ٹاؤن میں نو سو ماہرین ایڈز کی ویکسین میں پیش رفت کا جائزہ لینے کے لئے گزشتہ دنوں جمع ہوئے تھے۔ کئی خیراتی تنظیمیں اپنے خیراتی بجٹ میں کمی کا عندیہ دے چکی ہیں۔ پولیو متعدی بیماری کے خلاف بنائی گئی نئی مدافعتی ویکسین کے مثبت اثرات سامنے آئے ہیں۔ کئی علاقوں میں پولیو وبا کے خاتمے میں بھی یہ کارآمد رہی ہے۔ حال ہی میں یمن میں پولیو وبا کا خاتمہ بھی اِسی حکمت عملی سے کیا گیا۔ ایشیاء اور افریقہ کے کئی ملکوں میں پولیو جراثیم انسانی بستیوں پر حملہ آور ہونے کی کوشش کرتے رہتے ہیں۔,سائنس اور معلُومات کی دنیا سے دلچسپ معلومات مگر مختصر مختصر
ہفتہ کے روز بلوچستان لبریشن یونائیٹڈ فرنٹ نامی تنظیم کے ایک رکن نے صوبے میں ٹیلی فون پرایک مقامی خبر ایجنسی کو بتایا کہ ادارہ برائے مہاجرین کے اس عہدیدار کو انسانی بنیادوں پر رہا کردیا گیا ہے۔ جان سولیکی کے اغواء کنندگان انہیں مستونگ شہر کے نواح میں چھوڑ گئے تھے جہاں سے پتہ چلنے پر کچھ ہی دیر بعد حکام نے انہیں کوئٹہ پہنچا دیا۔ کوئٹہ میں حکومتی ذرائع کے مطابق جان سولیکی کو پہلے رات بھر ایک فوجی ہسپتال میں رکھا گیا اور پھر اتوار کی صبح وہ بذریعہ ہوائی جہاز کوئٹہ سے رخصت ہو گئے۔ پاکستانی وزیر اعظم گیلانی کے داخلہ امور کے مشیر رحمان ملک نے خبر ایجنسی ایسوسی ایٹڈ پریس کو بتایا کہ جان سولیکی کو پہلے افغانستان میں بگرام کے امریکی فوجی اڈے پر لے جایا جانا تھا جہاں سے انہیں واپس امریکہ کے لئے روانہ ہونا تھا۔ اقوام متحدہ کے سیکریٹری جنرل بان کی مون نے جان سولیکی کی رہائی کا خیرمقدم کرتے ہوئے اس امر پر اپنے اطمینان کا اظہار کیا ہے کہ اغواء کے دو ماہ سے بھی زائد عرصہ بعد ان کی بحفاظت رہائی ممکن ہو سکی۔,دو ماہ قبل کوئٹہ سے اغواء کئے گئے پاکستانی صوبہ بلوچستان میں اقوام متحدہ کے ادارہ برائے مہاجرین کی امدادی کارروائیوں کے نگران امریکی شہری John Solecki ہفتہ کے روز اپنی رہائی کے بعد اتوار کی صبح واپس امریکہ روانہ ہو گئے۔
"خیال رہے کہ مولا نا سعد کے حوالے سے ایک متنازعہ کلپ کو بھارتی میڈیا اور سوشل میڈیا میں خوب اچھالا گیا تھا۔ اس آڈیو کلپ میں مولانا سعدمبینہ طور پر یہ کہتے ہوئے سنائی دے رہے ہیں کہ تبلیغی جماعت کے لوگوں کو سوشل ڈسٹنسنگ پر عمل کرنے کی کوئی ضرورت نہیں ہے۔ اس تازہ ترین پیش رفت کے حوالے بھارت میں مسلم مذہبی اور سماجی تنظیموں کی نمائندہ انجمن آل انڈیا مسلم مجلس مشاورت کے صدر نوید حامد نے ڈی ڈبلیو اردو سے با ت چیت کرتے ہوئے کہا”تبلیغی جماعت کے تعلق سے یہاں جو کچھ بھی ہوا ہے اس میں ان کی بیوقوفی تو ہوسکتی ہے  یا ان کی نادانی تو کہہ سکتے ہیں لیکن اس معاملے کو میڈیا میں کافی بڑھا چڑھا کر پیش کیا گیا اور بھارتیہ جنتا پارٹی کی حکومت نے کورونا وائرس کی وبا سے نمٹنے میں اپنی ناکامیوں کو چھپانے کے لیے اسے استعمال کیا۔ بی جے پی کو محسوس ہو رہا تھا کہ اسلامو فوبیا اور مسلمانوں کے خلاف اس کا جو ایجنڈا ہے وہ کووڈ انیس کی وجہ سے پیچھے چلا جارہا ہے اس کو انہوں نے دوبارہ زندہ رکھنے کے لیے تبلیغی جماعت کے معاملے کے حوالے سے سازش کی۔""","بھارت میں کورونا وائرس کو پھیلانے کے حوالے سے تبلیغی جماعت کے سربراہ مولانا سعد کاندھلوی کی متنازعہ آڈیوکلپ سے اب ایک نیا تنازع کھڑا ہو گیا ہے۔
"
"آبے احمد نے تصادم کو ختم کرنے کے لیے بین الاقوامی برادری کی جانب سے ثالثی کی پیش کش کو مسترد کردیا اور سنیچر کی شام دعوی کیا کہ وفاقی فوج نے تیگرائی کے دارالحکومت میکیلے کو اپنے کنٹرول میں لے لیا ہے۔ انہوں نے پانچ لاکھ آبادی والے اس شہر کے عام شہریوں کے خدشات کو دور کرتے ہوئے کہا کہ وفاقی پولیس ٹی پی ایل ایف کے 'مجرموں‘ کو گرفتار کرنے کی کوشش کرے گی اور ان کے خلاف عدالت میں مقدمہ چلایا جائے گا۔ بین الاقوامی ریڈ کراس کمیٹی نے کہا کہ اتوار کے روز میکیلے میں خاموشی رہی۔ تاہم انہوں نے ایک بیان میں کہا کہ ہسپتالوں میں ضروری اشیا مثلاً دستانوں اور روئی کی پٹیوں کی سپلائی کم ہوگئی ہے جبکہ ایک ہسپتال میں لاشوں کو لے جانے والے بیگ کی کمی پڑگئی ہے۔ اقوام متحدہ کی ایجنسی برائے پناہ گزین (یو این ایچ سی آر) کے کمشنر فلیپو گرانڈی نے سوڈان کے دارالحکومت خرطوم میں اتوار کے روز ایک پریس کانفرنس سے خطاب کرتے ہوئے امید ظاہر کی کہ ایتھوپیائی حکام تیگرائی تک انسانی امداد کی فراہمی کی جلد از جلد اجازت دے دیں گے۔ انہوں نے کہا”یہ اب بھی ممکن نہیں ہے لیکن مجھے امید ہے کہ اگلے چند دنوں میں اس کی اجازت مل جائے گی۔"" گرانڈی نے مزید کہا کہ ایتھوپیا کی طرف سے یہ اعلان کہ اس نے فوجی کارروائی ختم کردی ہے، کا یہ مطلب نہیں ہے کہ تصادم بھی ختم ہو گیا ہے۔  انہوں نے کہا ”میں ایتھوپیا کے وزیر اعظم سے پرزور اپیل کرتا ہوں کہ وہ اس صورت حال کو حل کرنے کی فوری ضرورت کو سمجھیں۔""",ایتھوپیا کے شمالی خطے تیگرائی میں باغی فورسز نے کہا ہے کہ انہوں نے ایک فوجی طیارہ مار گرایا ہے اورحکومتی فورسز سے ایک قصبہ اتوار کے روز واپس لے لیا ہے۔
 اس سے قبل بھی پاکستان کی مختلف عدالتوں میں امریکی ڈرون حملے رکوانے کے لئے درخواستیں دائر کی جاتی رہی ہیں۔ سپریم کورٹ کے وکیل طارق اسد بھی اسی نوعیت کی درخواست دائر کر چکے ہیں لیکن بقول ان کے، انہیں بھی عدالت سے اس بارے میں کوئی ریلیف نہیں ملا۔ سپریم کورٹ کی جانب سے ڈرون حملوں کے خلاف اپیل خارج ہونے پر تبصرہ کرتے ہوئے طارق اسد کا کہنا تھا کہ پاکستان کا آئین سپریم کورٹ کو پابند کرتا ہے کہ وہ شہریوں کے بنیادی حقوق کے تحفظ کو یقینی بنائے۔ انہوں نے کہا، ’’اس سے زیادہ میں سمھجتا ہوں کہ اور کوئی ایسا اہم کیس نہیں ہو سکتا جس کو اس عدالت کو سننا چاہیے اور اس کے اوپر ریلیف دینا چاہیے۔ کم از کم عدالت وفاقی حکومت کو اتنی ہدایت دے سکتی ہے کہ وہ چاہے ڈرون حملون کے خلاف امریکا کی عدالتوں میں جائے یا احتجاج کرے اور ان کے سد باب کے لیے ہر ذریعہ استعمال کرے۔‘‘,پاکستانی سپریم کورٹ نے ڈرون حملوں سمیت بیرونی جارحیت کو روکنے اور امریکا کو دشمن ملک قرار دینے سے متعلق درخواست کے خلاف لاہور ہائی کورٹ کے فیصلے کو برقرار رکھتے ہوئے اس کے خلاف اپیل کو خارج کر دیا ہے۔
پاکستان کے سابق ٹیسٹ کپتان اور مایہ ناز بلے باز مصباح الحق کو دو اہم ذمہ داریاں سونپ دی گئی ہیں۔ وہ قومی کرکٹ ٹیم کے ہیڈ کوچ ہوں گے اور ساتھ ہی چیف سلیکٹر بھی۔ بدھ کے دن ایک نیوز کانفرنس میں پاکستانی کرکٹ بورڈ کے چیف ایگزیکٹیو وسیم خان نے کہا کہ سلیکشن کمیٹی کا پرانا ماڈل ختم کر دیا گیا ہے اور اب ٹیم کے چھ کوچ مل کر ٹیم سلیکٹ کریں گے اور مصباح الحق ان کی سربراہی کریں گے۔ اسی طرح ایک اور ٹوئٹر صارف مبشر نے طنزیہ انداز اختیار کرتے ہوئے لکھا کہ مصباح الحق کو پاکستانی قومی کرکٹ ٹیم کا آرمی چیف بنا دیا گیا ہے۔ کرکٹ ناقد ماریہ شمیم نے ٹوئٹر اکاؤنٹ پر اپنے پیغام میں لکھا کہ جہاں ایک طرف دنیا جارحانہ کرکٹ کی طرف جا رہی ہے، وہاں پاکستان میں مصباح الحق کو ہیڈ کوچ اور چیف سلیکٹر بنا دیا گیا ہے۔ یہ امر اہم ہے کہ مصباح الحق دفاعی حکمت عملی کی وجہ سے مشہور ہیں۔ پاکستانی عوام میں یہ خوشی پائی جا رہی ہے کہ مصباح الحق ایک مرتبہ پھر قومی کرکٹ ٹیم کو بلندیوں کی انتہاؤں پر پہنچا دیں گے۔ مصباح الحق ہی کی کپتانی میں پاکستان نے ٹیسٹ کرکٹ کی رینکنگ میں کچھ مدت کی خاطر پہلی پوزیشن حاصل کی تھی۔ مصباح الحق کا کہنا ہے کہ وہ پاکستانی ٹیم کی کوچنگ اور سلیکشن کے لیے مکمل طور پر تیار ہیں۔ لیکن اب دیکھنا ہے کہ آیا وہ اس بڑے مقصد میں کامیاب ہو سکیں گے؟,مصباح الحق کو قومی کرکٹ ٹیم کا ہیڈ کوچ اور چیف سلیکٹر بنا دیا گیا ہے اور بولنگ کوچ وقار یونس ہوں گے۔ پاکستانی کرکٹ میں یہ نیا سیٹ اپ کم ازکم تین سال تک لیے فعال رہے گا۔
امریکی صدر جورج ڈبلیو بش امریکہ شدت پسند قاتلوں کے اس بزدلانہ فعل کی شدید مزمت کرتا ہے۔شدت پسندوں کے اس فعل کا مقصد پاکستان میں جمہوریت کو نقصان پہنچانا ہے۔جنہوں نے بھی یہ جرم کیا ہے انہیں سزا ملنی چاہیے۔ برطانوی وزیر اعظم گارڈن براون:بے نظیر بھٹو نے پاکستان میں جمہوریت کی فتح کے لئے وہ سب کچھ کیا جو ان کے بس میں تھا۔انہیں ان بزدلوں نے قتل کیا ہے جو جمہوریت سے خوف ذدہ ہیں۔بے نظیر بھٹو کو دہشت گردوں نے بھلے ہی مارا ہو لیکن ہمیں دہشت گردوں کو پاکستان میں جمہوریت کا قتل کرنے کی اجازت نہیں دینی چاہیے۔تازہ واقعے سے ہمارے اس عزم کو مزید تقویت ملی ہے کہ دہشت گردوں کو یہاں‘ وہاں اور دنیا میں کہیں بھی جیتنے نہیں دینا ہے! بھارتی وزیر اعظم منموہن سنگھ:بے نظیر بھٹو کی موت سے برصغیر ایک بہترین رانما سے محروم ہوگئی ہے۔مجھے بہت افسوس ہے اور میں پوری پاکستانی قوم کے غم میں شریک ہوں۔ افغان صدر حامد کرذئی:مجھے یہ خبر سن کر گہرا صدمہ ہوا ہے کہ بے نظیر بھٹو‘ پاکستان اور مسلم دنیا کی بیٹی‘ کو ایک بزدلانہ حملے میں شہید کر دیا گیا ہے۔ان کی شہادت کے ذمہ دار وہ لوگ ہیں جو پاکستان کی ترقی‘ امن اور خوشحالی اور مسلم دنیا کے دشمن ہیں۔میں آج صبح ہی ان سے ملا۔میں نے ان کو ایک بہادر خاتون پایا۔وہ با بصارت سیاستدان تھیں۔ سابق پاکستانی وزیر اعظم نواز شریف:بے نظیر بھٹو کا قتل پوری پاکستانی قوم کے لئے صدمہ ہے۔قوم گہرے صدمے اور رنج کے عالم میں ہے۔,فرانس ، اٹلی ، ویٹی کن ، مصر ، متحدہ عرب امارات ، جاپان ، چین اور کئی دیگر ممالک کی طرف سے بھی بینظیر کے قتل کی مذمت کی گئی ہے۔
ماہرین کا کہنا ہے کورونا وائرس کی عالمی وبا دنیا میں نوٹوں کے استعمال میں کمی کے عمل کو اور تیز کر دے گی کیونکہ لوگ اب زیادہ سے زیادہ ادائیگیوں کے لیے ’ڈیجیٹل‘ طریقے اپنا رہے ہیں۔ لاک ڈاؤن کے دوران کیش مشینوں سے رقم نکلوانے میں ساٹھ فیصد کی کمی آئی ہے گو کہ لوگ اب بڑی رقوم نکلوا رہے ہیں۔ کھاتہ داروں کے ایک سروے کے بعد لِکنس کا کہنا ہے کہ 75  فیصد لوگ اب نوٹوں کا استعمال کم کر رہے ہیں اور 54 سے جب پوچھا گیا تو ان کا کہنا تھا کہ وہ نوٹوں کے استعمال سے گریز کر رہے ہیں۔ کورونا وائرس کی وبا پھیلنے کے ابتدائی دنوں میں اس طرح کی اطلاعات بھی گردش کر رہی تھیں کہ یہ وائرس نوٹوں اور سکوں کے ذریعے پھیل رہا ہے۔ بینک آف انگلینڈ اور عالمی ادارۂ صحت نے یہ وضاحت جاری کی تھی کہ نوٹوں اور سکوں کے ذریعے بھی کرورنا وائرس پھیلنے کا اتنا ہی خطرہ ہے جتنا کسی اور چیز سے ہو سکتا ہے اور ساتھ ہی انہوں نے لوگوں کو ہاتھ دھونے کا مشورہ دیا تھا۔ سروے میں جن لوگوں سے بات کی گئی ان میں سے 76 فیصد کا یہ ہی کہنا تھا کہ وہ آئندہ چھ ماہ میں نوٹوں کا استعمال کم کریں گے اور وہ ادائیگیوں کے دوسرے طریقے اپنائیں گے یا آن لائن خریداری کریں گے۔  کیش تک رسائی پر ایک رپورٹ کی مصنفہ نیٹلی سینی کا کہنا ہے کہ برطانیہ میں 30 فیصد لوگ نقد رقوم استعمال کرنا پسند کرتے ہیں لیکن اب لاک ڈاؤن کی وجہ سے وہ دوسرے طریقے استعمال کرنے میں زیادہ سہولت محسوس کر رہے ہیں۔ انہوں نے کہا یہ عادت بن جائے گی جو مستقبل میں ان کے ساتھ رہے گی۔ ملک کے 50 فیصد لوگوں نے پہلے ہی بڑی حد تک نوٹوں کا استعمال چھوڑ دیا ہے اور صرف 20  فیصد لوگ ہی نوٹ اور سکے استعمال کر رہے ہیں جن میں سے بھی بہت سے یہ عادت ترک کرتے جا رہے ہیں۔ پیوٹل نامی کمپنی کے مارٹن سمتھ کا کہنا ہے کہ کورونا وائرس سے کاروبار پر پڑنے والے اثرات کا درست اندازہ لگانا اس وقت تک بہت مشکل ہے جب تک کاروبار دوبارہ نہیں کھل جاتے۔ انہوں نے کہا کہ یقینی طور پر کیش استعمال کرنے کی  بنیادی وجوہات پر کوئی فرق نہیں پڑا ہے جس میں سہولت اور بینک اکاؤنٹس تک رسائی میں دشواری شامل ہیں۔   دکاندار جو کارڈ کو دیکھ کر ناگواری کا اظہار کرتے تھے اب خوشی خوشی ’کارڈ ریڈر‘ نکال لیتے ہیں۔ یہ نتائج یہ بھی ظاہر کرتے ہیں کہ غیر یقینی حالات میں لوگ اپنے نوٹ اور سکے سینوں سے لگا کر رکھتے ہیں۔ شاید اس وقت وہ گھروں سے باہر نہ نکل پانے کی وجہ سے کیش نہ نکلوا رہے ہوں۔ لیکن ایک بات صاف ظاہر ہے کہ کورونا وائرس کے پھیلنے کی وجہ سے الیکٹرانک ادائیگیوں کا رجحان بڑھ گیا ہے۔,ماہرین کا کہنا ہے کورونا وائرس کی عالمی وبا دنیا میں نوٹوں کے استعمال میں کمی آنے کے عمل کو اور تیز کر دے گی کیونکہ لوگ اب زیادہ سے زیادہ ادائیگیوں کے لیے ’ڈیجیٹل‘ طریقے اپنا رہے ہیں۔
پاکستانی حکومت کی جانب سے ان کارروئیوں کے ساتھ ہی مختلف مقامات سے متعدد افراد کی گرفتاریوں کا سلسلہ بھی جاری ہے۔  اقوام متحدہ کی جانب سےجماعت الدعوۃ پر پابندی کے فیصلے کے بعد حکومت نے جمعرات کے روز چاروں صوبوں اور پاکستان کے زیر انتظام کشمیر میں اس خیراتی تنظیم کے خلاف آپریشن کا آغاز کر دیا ہے۔جماعت الدعوۃ کے سربراہ حافظ محمد سعید کوان کے گھر پرتین ماہ کے لئے نظر بند کر دیا گیا ہے اوران کے بیرون ملک سفر پر بھی پابندی عائد کر دی گئی ہے۔ مقامی حکام کے مطابق اس تنطیم کے جملہ بینک اکاؤنٹس منجمد کرنے کی ہدایات بھی جاری کر دی گئی ہیں۔ لکھوی پہلے بھی زیر حراست رہ چکے ہیں اس سے قبل جمعرات ہی کے روزپاکستانی مشیر داخلہ رحمان ملک نے اسلام آباد میں ایک پریس کانفرنس میں کہا کہ اسلام آباد حکومت کی جانب سے کالعدم تنظیموں کے خلاف کارروائیاں کسی بیرونی دباؤ کے نتیجے پر نہیں کی جا رہیں بلکہ یہ اقدامات حکومتی پالیسی کا حصہ ہیں۔ مشیر داخلہ نے کہا کہ بھارت نے ممبئی حملوں میں پاکستانی شہریوں کے ملوث ہونے کے حواالے سے اب تک پاکستان کوکوئی ثبوت مہیا کئے۔ انہوں ‌نے کہا کہ بھارت کی جانب سے اگر پاکستان کو کوئی ثبوت پیش کئے گئے‌ تو پاکستان ممبئی میں دہشت گردانہ حملوں کی تحقیقات میں‌ تعاون پر تیار ہے۔ رحمان ملک نے بتایا کہ بھارت کی جانب سے سلامتی کونسل میں پیش کی جانے والی قرارداد کا متن اسلام آباد میں وزارت خارجہ کو موصول ہو گیا ہے جس کا جائزہ لینے کے بعد وزارت خارجہ ہی حکومتی موقف کا اظہار کرے گی۔,پاکستانی حکومت نے ایک عسکریت پسند گروپ کے ساتھ رابطوں کے باعث سماجی فلاحی تنظیم جماعت الدعوۃ پر پابندی لگاتے ہوئے پورے ملک میں اس کے تمام دفاتراور مراکز سیل کر دیئے ہیں۔
 اس کے علاوہ جنوبی کوریا اور بھارت جیسے ممالک بھی اپنی مسلح افواج کو جدید تر بنانے میں مصروف ہیں حالانکہ ان کے چین کے ساتھ علاقائی تنازعے اب زیادہ تر سفارتی نوعیت کے ہیں۔ اس وقت دنیا بھر میں ہتھیاروں کی درآمد کے قریب نصف حصے کے خریدار صرف ایشیائی ملک ہیں۔  چین اپنے ملٹری بجٹ کے حوالے سے ابھی تک امریکا کے قریب نہیں پہنچا۔ اامریکا ہر سال اپنے دفاع پر 665 بلین ڈالر خرچ کرتا ہے۔ یہ رقوم امریکا کے بعد سب سے زیادہ فوجی بجٹ والے دنیا کے آٹھ بڑے ملکوں کے مجموعی دفاعی اخراجات سے بھی زیادہ بنتی ہیں۔ سٹاک ہوم کے امن پر تحقیق کرنے والے بین الاقوامی انسٹیٹیوٹ کے مطابق امریکی ملٹری بجٹ ابھی بھی چین کے فوجی بجٹ کے تین گنا سے زیادہ ہے۔  لیکن دوسری طرف دیکھا جائے تو چین کا فوجی بجٹ بھی اتنا زیادہ ہے کہ وہ مشرقی اور جنوبی ایشیا کے تمام 24 ملکوں کے سالانہ دفاعی اخراجات کے مجموعے کے تقریبا برابر بنتا ہے۔ چین کی بحری طاقت کے حوالے سے سب سے زیادہ توجہ کا حامل چینی آبدوزوں کا بیڑہ ہے، جو سن 2020 تک امریکا کے بالکل برابر ہو جائے گا۔  روس ایشیا کو ہتھیار برآمد کرنے والا سب سے بڑا ملک ہے، جس کے بعد امریکا کا نام آتا ہے۔ ہتھیاروں کی برآمد کنندہ ریاستوں کی اس فہرست میں ہالینڈ جیسے یورپی ملک بھی شامل ہیں۔ ماہرین کا کہنا ہے کہ ایشیائی ملک اپنے فوجی اخراجات میں اضافہ علاقے میں چین کی مسلسل بڑھتی ہوئی طاقت کے تدارک کے لیے کر رہے ہیں۔,ویتنام کا فوجی بجٹ قریب دوگنا، جاپان کی آج تک کے سب سے بڑے دفاعی بجٹ کی کوشش اور فلپائن اپنی بحریہ کو جدید بنانے کی تیاری میں، چین کی بڑھتی ہوئی طاقت کے کے باعث ایشیائی ملک خود کو عسکری حوالے سے مضبوط بنا رہے ہیں۔
وفاقی جرمن دارالحکومت برلن سے بدھ چار دسمبر کو موصولہ نیوز ایجنسی اے ایف پی کی رپورٹوں کے مطابق روس میں قفقاذ کی جمہوریہ چیچنیہ میں باغیوں کے ایک سابقہ کمانڈر کو اس سال 23 اگست کو برلن کے 'چھوٹے ٹیئر گارٹن‘ نامی ایک پارک میں ایک روسی شہری نے قتل کر دیا تھا۔ جارجیا کے شہری اس 40 سالہ شخص کا نام سلیم خان خانگوشویلی تھا اور اسے بہت قریب سے دو مرتبہ سر میں گولی ماری گئی تھی۔ اس پس منظر میں برلن حکومت نے آج بدھ کو دو روسی سفارت کاروں کی ملک بدری کا حکم جاری کرتے ہوئے انہیں جرمنی سے رخصت ہو جانے کے لیے کہہ دیا۔ لیکن جرمن حکومت کے اس اقدام کے بعد ماسکو میں روسی وزارت خارجہ کے ایک اہلکار نے واضح کر دیا کہ جرمنی کے اس اقدام کے بعد روس کی طرف سے جوابی اقدام بھی کیا جائے گا۔ برلن میں جرمن وزارت خارجہ نے بدھ کے روز کہا، ''وزارت خارجہ نے برلن میں روسی سفارت خانے کے دو اہلکاروں کو ناپسندیدہ شخصیات قرار دے کر جرمنی سے رخصت ہو جانے کے لیے کہہ دیا ہے اور یہ فیصلہ فوری طور پر مؤثر ہو چکا ہے۔‘‘ ساتھ ہی اس بیان میں کہا گیا، ''بار بار کی گئی اور بہت اعلیٰ سطح کی سرکاری درخواستوں اور مطالبات کے باوجود روسی حکام نے برلن میں اس قتل کی چھان بین سے متعلق ایسا کوئی تعاون نہیں کیا، جسے تسلی بخش قرار دیا جا سکے۔‘‘,جرمنی نے اپنے ہاں تعینات دو روسی سفارت کاروں کو ملک سے نکل جانے کا حکم دے دیا ہے۔ یہ اقدام دارالحکومت برلن میں ایک روسی شہری کے ہاتھوں اسی سال اگست میں چیچن باغیوں کے ایک سابقہ کمانڈر کے قتل کے سلسلے میں کیا گیا۔
انسداد منشیات کی خصوصی عدالت نے رانا ثنا اللہ کے جوڈیشل ریمانڈ میں مزید توسیع دے دی مسلم لیگ نواز کے رہنما اور رکن قومی اسمبلی رانا ثنا اللہ خاں سے جیل میں ملاقات کی اجازت نہ ملنے پر قومی اسمبلی میں قائد حزبِ اختلاف شہباز شریف ان سے ملاقات کے لیے انسدادِ منشیات کی عدالت پہنچ گئے۔ پیر کے روز انسدادِ منشیات فورس یعنی اے این ایف نے رانا ثنا اللہ کو جوڈیشل ریمانڈ  کی معیاد ختم ہونے پر انسداد منشیات کی خصوصی عدالت میں پیش کیا. رانا ثنا اللہ خان کی عدالت میں پیشی کے موقع پر جوڈیشل کمیشن کو جانے والے تمام راستوں کو کنٹینر لگ کر بند کردیا گیا اور کسی بھی غیر متعلقہ شخص کو جوڈیشل کمپلیکس کی جانب جانے کی اجازت نہیں تھی.  انسدادِ منشیات کی عدالت میں پہنچ کر انھوں نے رانا ثناء اللہ کے عدالت میں پیش ہونے کا انتظار کیا.  شہباز شریف نے رانا ثنا اللہ کے کمرہ عدالت میں داخل ہونے پر ان کا استقبال کیا اور انھیں تھپکی دی. اس موقع پر دونوں رہنماؤں میں تقریباً 20 منٹ تک بات چیت ہوئی.  انسداد منشیات کی عدالت کے باہر رانا ثنا اللہ نے اپنے خلاف مقدمے کو ایک مضحکہ خیز قرار دیا اور سوال اٹھایا کہ وہ ویڈیو کہاں ہیں جس کا ذکر وزیر شہر یار خان آفریدی نے کیا ہے.   رانا ثنا اللہ کے وکلا نے اعتراض اٹھایا کہ اے این ایف نے مقدمہ کا نامکمل چالان عدالت میں پیش کیا ہے.  انسداد منشیات کی خصوصی عدالت نے رانا ثنا اللہ کے جوڈیشل ریمانڈ میں توسیع کر دی گئی اور انھیں 9 اگست کو دوبارہ عدالت میں پیش کرنے کا حکم دے دیا. یکم جولائی سنہ 2019 کو اے این ایف کے ڈپٹی ڈائریکٹر عزیز اللہ کی مدعیت میں درج کی گئی ایف آئی آر کے مطابق مخبری پر ان کی ٹیم نے رانا ثنا اللہ کی لینڈ کروزر کو لاہور کے نزدیک موٹر وے پر روکا اور تلاشی لینے پر ن لیگی رہنما نے گاڑی میں موجود  نیلے رنگ کے سوٹ کیس میں ہیروئن کی موجودگی کا اعتراف کیا۔ ایف آئی آر کے مطابق اس اثنا میں رانا ثنا کے محافظین کی اے این ایف کی ٹیم سے ساتھ ہاتھا پائی شروع ہوگئی اور امن و امان کی صورتحال کو سامنے رکھتے ہوئے ملزمان کو حراست میں لے کر اے این ایف کے تھانے پہنچا دیا گیا۔ ایف آئی آر میں بتایا گیا ہے کہ سامان کا وزن کرنے پر سوٹ کیس میں 15 کلو گرام کی ہیروئن برآمد ہوئی جس میں سے 20 گرام ہیروئن کو بطور نمونہ کیمیائی تجزیہ کے لیے بھیج دیا گیا۔ رانا ثنا اللہ کو سابق فوجی صدر پرویز مشرف کے دور میں بھی اے این ایف نے گرفتار کیا تھا اور اس وقت وہ رکن پنجاب اسمبلی تھے۔ گرفتاری کے دوران رانا ثنا اللہ کی مونچھیں اور بھنویں بھی مونڈ دی گئی تھیں۔,انسداد منشیات کی خصوصی عدالت نے رانا ثنا اللہ کے جوڈیشل ریمانڈ میں توسیع کر دی ہے اور انھیں نو اگست کو دوبارہ عدالت میں پیش کرنے کا حکم دیا ہے.
مشہور فلسطینی خاتون اور سیاستدان حنان عشراوی نے اسرائیلی حراستی انتظامات کو تنقید کا نشانہ بنایا ہے۔ متاثرین کو ’سکیورٹی وجوہات کی بناء پر‘‘ الزام عائد کیے بغیر چھ ماہ تک قید میں رکھا جا سکتا ہے۔ اس حراستی وقت میں غیر معینہ مدت کے لیے اضافہ بھی کیا جا سکتا ہے۔  اسرائیل کی قید میں اس وقت تقریبا چھ ہزار تین سو فلسطینی موجود ہیں۔ اسرائیلی میڈیا کے مطابق گزشتہ آٹھ ماہ کے دوران فلسطینی قیدیوں میں اضافہ ہوا ہے۔ بھوک ہڑتال کی یہ کال مشہور فلسطینی قیدی مروان البرغوثی کی طرف سے دی گئی ہے۔ فلسطینی اتھارٹی کی طرف سے قیدیوں کے امور کے سربراہ عیسیٰ قراقی کا کہنا تھا کہ ابھی تک اس ہڑتال میں تیرہ سو قیدی شمولیت اختیار کر چکے ہیں جبکہ اس تعداد میں اضافہ متوقع  ہے۔ فلسطینی قیدیوں کی ایک تنظیم کے مطابق پندرہ سو قیدی بھوک ہڑتال کر چکے ہیں۔ اسرائیلی جیل سروس کے ترجمان ایساف لبراتی کا صحافیوں سے گفتگو کرتے ہوئے کہنا تھا، ’’ سات سو قیدیوں نے اتوار کو بھوک ہڑتال کا اعلان کیا تھا۔‘‘ اسرائیلی حکام کے مطابق انہیں بھوک ہڑتال کرنے والے قیدیوں کی اصل تعداد کا علم نہیں ہے کیوں کہ کچھ قیدیوں نے کہا تھا کہ وہ علامتی بھوک ہڑتال کر رہے ہیں اور بعد میں کھانا کھائیں گے۔ یہ ہڑتال ’فلسطینی قیدیوں کے دن‘ کے موقع پر کی گئی ہے۔ فلسطینی اس دن کا انعقاد ہر سال کرتے ہیں۔,اسرائیلی جیلوں میں قید سینکڑوں فلسطینیوں نے غیر معینہ مدت کے لیے بھوک ہڑتال شروع کر دی ہے۔ فلسطینی قیدیوں کی ایک انجمن کے مطابق قیدیوں نے جیل کے حالات میں بہتری کا مطالبہ کر رکھا ہے۔
بھارت میں موجود ڈی ڈبلیو کے صحافی مرلی کرشن کی ایک رپورٹ کے مطابق  اس ہفتے ہندو انتہا پسند تنظیم ویشوا ہندو پریشد سے تعلق رکھنے والے چند افراد نے راجستھان کے ایک گاوں میں معنقد کرسمس کی تقریب میں ہنگامہ آرائی کی۔ وہاں موجود لوگوں سے مائیکروفون چھیننے کے ساتھ ساتھ کرسمس کے کیلنڈر اور مذہبی کتابیں پھینک دیں۔ تقریب کے منتظمین  پر الزام  عائد کیا کہ وہ کرسمس کی آڑ میں لوگوں کا مذہب تبدیل کر رہے ہیں۔ ڈی ڈبلیو سے بات کرتے ہوئے اس تقریب کے منتظم، مسیحی شکتی سمیتی کے سیکرٹیری لکشمن مینا کا کہنا تھا کہ حکام کی جانب سے اب تک اس واقعے پر کوئی کارروائی نہیں کی گئی ہے۔ مینا کا کہنا ہے کہ سماج دشمن عناصر کے خلاف کارروائی کرنے کے بجائے اُن سے پوچھ گچھ جاری ہے کہ اس تقریب کے پیچھے کوئی مذموم مقاصد تو نہیں ہیں۔   دوسری جانب دائیں بازو کی ایک اور انتہا پسند ہندو جماعت نے علی گڑھ میں قائم مسیحی اسکولوں کو خبردار کیا ہے کہ وہ کرسمس کا تہوار نہ منائیں کیونکہ یہ دوسرے طالب علموں  کو مسیحیت کی جانب مائل کر دے گا۔ اس جماعت کے کارکنوں کے مطابق ہندو اکثریت رکھنے والے اسکولوں میں کرسمس منانا ایک طرح سے ہندو بچوں کا جبری طور پر  مذہب تبدیل کروانے کے مترادف ہے۔,بھارت میں  دائیں بازو کی  ہندو تنظیموں نے  ملک میں آباد  مسیحی اقلیتوں کو کرسمس منانے سے خبردار کرتے ہوئے حملوں کی دھمکیاں دی ہیں۔
 خبر رساں ادارے روئٹرز کے مطابق شام میں دو سال سے زائد عرصے سے جاری خانہ جنگی کے خاتمے کے لیے جنیوا مذاکرات اب 23 تا 24 نومبر ہونا طے پائے ہیں۔ امریکا اور روس کی کوششوں کے باوجود مئی کے مہینے سے یہ مذاکرات مسلسل التوا کا شکار چلے آ رہے ہیں۔ ان مذاکرات کے لیے ’جنیوا ٹو‘ کی اصطلاح استعمال کی گئی ہے۔  نیوز کانفرنس کے دوران جب دمشق حکومت کے نائب وزیراعظم سے یہ سوال کیا گیا کہ کیا وہ ان مذاکرات کے لیے تاریخ کو حتمی قرار دیتے ہیں تو ان کا کہنا تھا، ’’ہاں یہی ہے، جو(اقوام متحدہ کے سیکرٹری جنرل) بان کی مون بھی کہہ رہے ہیں۔‘‘  تاہم شام کے لیے عرب لیگ اور اقوام متحدہ کے خصوصی مندوب لخضر براہیمی کا اس حوالے سے یہ کہنا ہے کہ ابھی یہ بات حتمی نہیں ہے کہ شامی اپوزیشن اور حکومت کے درمیان یہ مذاکرات شیڈول کے مطابق وسط نومبر میں ہو پائیں گے یا نہیں۔  قدری جمیل دمشق حکومت اور اپوزیشن کے درمیان جاری خانہ جنگی کے دوران بارہا روس کا دورہ کر چکے ہیں۔ مجوزہ مذاکرات کے حوالے سے ان کا کہنا تھا کہ یہ مذاکرت فریقین کے لیے نہایت ضروری ہیں:’’ہم سب ایک بند گلی میں پہنچ چکے ہیں۔‘‘  دوسری جانب شام میں کیمیائی ہتھیاروں کی تلفی کے سلسلے میں جائزے اور تصدیق کا کام تیزی سے جاری ہے۔ شام کے کیمیائی ہتھیار تلف کرنے والے ادارے او پی سی ایف کے مطابق شام میں ممنوعہ ہتھیاروں کی تلفی سے متعلق کام تیزی سے جاری ہے۔,شام کے نائب وزیراعظم قدری جمیل نے کہا ہے کہ شام سے متعلق ملکی اپوزیشن اور حکومت کے مابین ایک عرصے سے التوا کے شکار جینیوا مذاکرات نومبر کے آخری عشرے میں منعقد ہوں گے۔
اقوام متحدہ کے انسانی حقوق کے کمیشن کے جنوبی سوڈان میں قائم دفتر کے مطابق صدر سِلوا کیر اور سابق نائب صدر اور باغی لیڈر ریک ماچار کے درمیان جاری اقتدار کے تنازعے نے اُن کے ملک میں دنیا کا سب سے بڑا انسانی بحران پیدا کر دیا ہے۔ عالمی ادارے کے مقامی دفتر کی رپورٹ کے مطابق اس ملک میں جاری اس بحران کی وجہ سے خواتین اور نوجوان لڑکیوں کے ساتھ جنسی زیادتی کے واقعات میں ساٹھ فیصد اضافہ ہو چکا ہے۔ مُنڈری قصبے کی خواتین کو جن مصائب کا سامنا رہا ہے، اُن واقعات پر مشتمل دردناک کہانیاں ان گنت ہیں۔ گزشتہ برس اگست سے اکتوبر تک کے عرصے میں نسلی تفریق کی بنیاد پر انتیس سے زائد خواتین کو مسلح افراد نے ریپ کیا تھا۔ کئی افراد کے مطابق اس شہر کی کئی دیگر لڑکیاں اور عورتیں بھی ایسے ہی جنسی تشدد کا سامنا کرتی رہی ہیں لیکن انہیں اس لیے رپورٹ نہیں کیا گیا کیونکہ جنسی زیادتی کا نشانہ بننے والی خواتین کا جنوبی سوڈانی معاشرے میں کوئی مقام خیال نہیں کیا جاتا۔ اس شہر کی اغوا شدہ کئی نوجوان لڑکیوں کو مغوی بناتے ہوئے اُن کے اغوا کار مسلسل اُنہیں کئی مرتبہ جنسی زیادتی کا نشانہ بناتے ہیں۔ کئی لڑکیاں اغوا کاروں کے چنگل سے نجات ضرور پا چکی ہیں لیکن وہ انجانے مردوں سے حاملہ بھی ہیں۔ ایسی ہی ایک حاملہ لڑکی نے اپنے پیدا ہونے والے بچے کا نام باراک اوباما رکھا ہے اور اُسے امید ہے کہ جنوبی سوڈان میں ایک دن امن و امان ضرور قائم ہو کر رہے گا۔,جنوبی سوڈان میں گزشتہ تین برسوں سے جاری اقتدار کی رسہ کشی کے باعث حالات پُرتشدد ہیں۔ اس پُرتشدد صورت حال کے دوران کئی دیگر جرائم کے ساتھ ساتھ جنسی زیادتی کے واقعات کی شرح بھی انتہائی بلند ہو چکی ہے۔
کورونا وائرس کی تشخیص کے محض ایک ہفتے بعد امریکی صدر ڈونلڈ ٹرمپ نے مکمل طور پر صحت یاب ہونے کا دعوی کرتے ہوئے کہا ہے کہ وہ اب پھر سے اپنی انتخابی مہم  پرواپس لوٹنے اور جلسے جلوس کرنے کے لیے تیار ہیں۔ جمعرات کے روز ٹرمپ کے ڈاکٹر سیان کونلی نے کہا کہ کووڈ 19 کے لیے ان کی ایک ہفتے تک چلنے والی تھیراپی مکمل ہوگئی ہے اور وہ سنیچر تک عوام سے روابط کا عمل محفوظ طریقے سے دوبارہ شروع کر سکتے ہیں۔ صدر ٹرمپ میں کورونا وائرس کی تشخیص کے بعد انہیں والٹر ریڈ ملٹری اسپتال میں داخل کیا گیا تھا۔ وہ پانچ اکتوبر کو جب سے اسپتال سے واپس آئے ہیں تب سے کوئی عوامی ریلی نہیں کی ہے اور باہر بھی نہیں دیکھے گئے ہیں۔ تاہم ان کے بیان پر مبنی وائٹ ہاؤس سے ویڈیوز ضرور نکلتے رہے ہیں اور فوکس نیوز پر ان کے انٹرویو بھی نشر ہوتے رہے ہیں۔ گزشتہ پیر سے ہی طبی ٹیم نے صدر ٹرمپ کی صحت سے متعلق میڈیا کو کوئی حاض معلومات فراہم نہیں کی ہیں۔ امریکا میں محکمہ طب کے اہم ادارہ 'سینٹر فار ڈزیز کنٹرول اینڈ پریوینشن' کی ہدایات کے مطابق اگر کسی شخص میں کورونا وائرس کی علامت پائی جاتی ہوں تو اسے 10 روز تک کے لیے قرنطینہ میں رہنے کو کہا جاتا ہے۔ ٹرمپ میں اس کی علامت کا پہلی بار پتہ یکم اکتوبر کو چلا تھا۔ لیکن وائٹ ہاؤس نے اس طرح کی کوئی تفصیلات ابھی تک شیئر نہیں کی ہیں کہ آخر صدر ٹرمپ کی کورونا وائرس سے متعلق جانچ رپورٹ آخری بار نیگیٹیو کب آئی تھی۔ اسی کی بنیاد پر ہی یہ اندازہ کیا جا سکتا ہے کہ وہ اس سے متاثر کب ہوئے تھے۔,وائٹ ہاؤس نے صدر ٹرمپ کی صحت سے متعلق اب تک مبہم تفصیلات ہی شیئر کی ہیں تاہم ان کے ڈاکٹر کا کہنا ہے کہ ڈونلڈ ٹرمپ سنیچر 10 اکتوبر سے انتخابی مہم پر دوبارہ واپس ہوسکتے ہیں۔ 
امریکی شہر نیویارک کے سکیورٹی حکام نے حادثے کے علاقے کا مکمل محاصرہ کر کے تفتیشی عمل شروع کر دیا ہے۔ ابھی تک اس کا تعین نہیں ہو سکا ہے کہ گاڑی فٹ پاتھ پر چڑھانے کا عمل دانستہ تھا یا غیر دانستہ۔ شہری انتظامیہ یا پولیس حکام کی جانب سے ابھی تک کوئی واضح بیان جاری نہیں کیا گیا لیکن حکام کے مطابق سکیورٹی اور خفیہ اداروں کے اہلکار دہشت گردی کے امکان کو رد نہیں کر رہے۔ پولیس کے ایک ترجمان نے نیوز ایجنسی اے ایف پی کو صرف اتنا بتایا ہے کہ بظاہر یہ ایک کار حادثہ محسوس ہوتا ہے۔ نیوز ایجنسی روئٹرز کے مطابق جس جگہ فٹ پاتھ پر موٹرگاڑی نے پیدل چلنے والوں کو نشانہ بنایا وہاں لوگوں کے بکھرے ہوئے جوتے اور خون کے دھبے دیکھے گئے ہیں۔ زخمی ہونے والے بیس افراد کو فوری طبی امداد کے لیے ہسپتال منتقل کر دیا گیا ہے۔ جائے حادثہ پر پولیس کی ایک بڑی تعداد، ایمبولینسیں اور محکمہ فائر بریگیڈ کا عملہ بھی پہنچ چکا ہے۔  سرخ رنگ کی گاڑی میں سے ڈرائیور کو نکال لیا گیا ہے اور مقامی میڈیا کے مطابق اُسے پولیس نے اپنی حراست میں لے لیا ہے۔ پولیس نے اُس کا الکوحل ٹیسٹ بھی لیا ہے۔ عینی شاہدین کے مطابق موٹر کار انتہائی تیز رفتاری کے ساتھ چلائی جا رہی تھی۔ نیویارک سٹی میں ٹائمز اسکوائر سیاحوں کا ایک پسندیدہ مقام تصور کیا جاتا ہے۔ اس جگہ کئی شاپنگ مالز بھی ہیں اور یہ سیاحوں کی خریداری کی من پسند جگہ بھی ہے۔ ٹائمز اسکوائر نیویارک شہر کے مصروف علاقے مین ہٹن کے تھیئٹرز ڈسٹرکٹ کے قرب میں واقع ہے۔,امریکی شہر نیویارک کے ٹائمز اسکوائر میں ایک موٹر گاڑی فٹ پاتھ پر چڑھ گئی۔ اس حادثے میں کم از کم ایک شخص کی ہلاکت کا بتایا گیا ہے جبکہ بیس افراد زخمی ہیں۔
امریکہ میں ایک سیاہ فام شخص جارج فلائیڈ کی سفید فام پولیس اہلکار کے ہاتھوں ہلاکت کے بعد شروع ہونے والے احتجاج کا سلسلہ جاری ہے۔ آئیے آپ کو بتاتے ہیں اس وقت امریکہ میں تازہ ترین صورتحال کیا ہے۔ بڑی حد تک میئر کی سرکشی والی حرکات ایسے وقت میں سامنے آتی ہیں جب ہفتے کے روز واشنگٹن ڈی سی میں ایک بہت بڑا احتجاج متوقع ہے۔ یہ مظاہرہ پولیس کی بربریت اور نسل پرستی کے خلاف مظاہروں کے سلسلے کی تازہ ترین کڑی ہے جو 25 مئی کو مینیپولیس میں جارج فلائیڈ کی ہلاکت کے بعد پورے امریکہ میں شروع کیے گئے۔  فلائیڈ کی موت سے پہلے پیش آنے والے واقعات میں ریاست مزوری کے شہر فرگوسن میں مائیکل براؤن اور نیویارک شہر میں ایرک گارنر کی ہلاکت کے واقعات شامل ہیں۔ ان واقعات کی وجہ سے حالیہ برسوں میں 'بلیک لائف میٹر' یعنی سیاہ فاموں کی زندگیاں بھی اہم ہیں، نامی تحریک نے زور پکڑا تھا۔ مقامی ذرائع ابلاغ کی خبروں کے مطابق جمعرات کے روز وائرل ہونے والی ایک ویڈیو میں نیویارک کی ریاست کے علاقے بفیلو میں دو پولیس اہلکاروں کو اس وقت برطرف کر دیا گیا جب انھیں ایک عمر رسیدہ شخص کو زمین پر گراتے ہوئے دیکھا گیا۔ بفلو میں پیش آنے والے واقعہ کی ویڈیو میں کرفیو پر عمل کرانے والے پولیس اہلکاروں کی طرف ایک 75 سالہ شخص آتا ہے۔ پولیس اہلکار اپنی طرف آتے ہوئے اس شخص کے قریب جا کر اس کو دھکا دیتے ہیں جس سے وہ گر جاتا ہے اور اس کا سر زمین سے ٹکراتا ہے۔ زمین پر گرے اس شخص کے کانوں سے خون رستا نظر آتا ہے۔ بعد میں اس شخص کو ایمبولینس میں ڈال کر ہسپتال منتقل کر دیا گیا جہاں یہ معلوم ہوا کہ انھیں سر میں شدید چوٹ آئی ہے۔ یاد رہے اس سے قبل این ایف ایل نے کھلاڑیوں کے ایک گھٹنے پر کھڑے ہونے پر پابندی عائد کردی تھی ، اس پریکٹس کا آغاز کولن کیپرنک نے سنہ 2016 میں کیا تھا۔ جارڈن کی طرف سے یہ بیان، جارج فلائیڈ کی موت کے بعد امریکہ اور پوری دنیا میں مظاہروں کے بعد سامنے آیا ہے۔ فلائیڈ جن کی عمر 46 سال تھی وہ مینیاپولس شہر میں 25 مئی کو مبینہ طور پر جعلی نوٹوں سے سگریٹ خریدنے کی ایک شکایت کے بعد تحقیق کے دوران ہلاک ہوگئے تھے۔ اس واقعہ کی ویڈیو میں دیکھا جا سکتا ہے کہ ان کو گرفتار کرنے کے لیے ایک پولیس اہلکار ان کی گردن پر اپنا گھٹنا ٹیکے بیٹھا ہے جبکہ وہ کراہ رہے ہیں کہ ان کا دم گھٹ رہا ہے۔ اس واقعہ کے بعد سے امریکہ میں ملک گیر سطح پر عوامی احتجاج کا سلسلہ شروع ہو گیا۔ اس کے علاوہ دنیا کے دیگر ملکوں مثلاً آسٹریلیا، برطانیہ، فرانس اور ہالینڈ میں بھی احتجاجی اجتماعات ہوئے ہیں۔ لندن شہر میں ہونے والے ایک مظاہرے میں ہزاروں افراد نے شہر کے مرکزی حصہ میں مظاہرہ کیا۔,امریکہ میں ایک سیاہ فام شخص جارج فلائیڈ کی سفید فام پولیس اہلکار کے ہاتھوں ہلاکت کے بعد شروع ہونے والے احتجاج کا سلسلہ جاری ہے۔ آئیے آپ کو بتاتے ہیں اس وقت امریکہ میں تازہ ترین صورتحال کیا ہے۔
بوسنیا ہیرسے گووینا کی نیوز ایجنسی فینا نے ملکی سکیورٹی حکام کے حوالے سے اپنی ایک رپورٹ میں لکھا ہے کہ رواں برس غیر قانونی طور پر اس مشرقی یورپی ملک کی حدود میں داخل ہونے والے تارکین وطن کی تعداد میں نمایاں اضافہ ہوا ہے۔ سرائیوو حکام کے مطابق مونٹی نیگرو اور بوسنیا کے مابین سرحد کے ذریعے غیر قانونی مہاجرت میں خاص طور پر اضافہ نوٹ کیا گیا ہے۔ بوسنیا ہیرسے گووینا کے حکام کے مطابق اس برس اب تک جن غیر قانونی تارکین وطن کو گرفتار کیا گیا ان میں الجزائر کے 103، پاکستان کے 97 اور افغانستان کے 82 شہری شامل تھے۔ بوسنیا ہرسے گووینا کی سرحدی پولیس کے ڈائریکٹر زوران گالچ کا کہنا تھا، ’’گزشتہ مہینوں کے دوران مونٹی نیگرو سے سربیا کی حدود میں داخل ہونے کے رجحان میں کافی اضافہ ہوا ہے۔ مونٹی نیگرو میں یہ افراد البانیا سے داخل ہو رہے ہیں جہاں ہماری اطلاعات کے مطابق اب بھی بڑی تعداد میں غیر قانونی تارکین وطن موجود ہیں۔ یہ لوگ بوسنیا ہرسے گوینا سے گزر کر مغربی یورپی ممالک پہنچنے کی خواہش رکھتے ہیں۔‘‘ سرحدی پولیس کے ڈائریکٹر کا یہ بھی کہنا تھا کہ غیر قانونی مہاجرت روکنے کے لیے اضافی نفری بھی تعینات کر دی گئی ہے۔ گالچ کے مطابق عام طور پر یہ تارکین وطن پیدل سرحد عبور کرتے ہیں جنہیں بعد ازاں انسانوں کے اسمگلر گاڑیوں میں سوار کر کے ملک کی مغربی سرحد تک پہنچا دیتے ہیں۔,مشرقی یورپی ملک بوسنیا ہیرسے گووینا کے حکام کو غیر قانونی مہاجرت سے نمٹنے میں مشکلات پیش آ رہی ہیں۔ سرائیوو حکام کے مطابق ایسے تارکین وطن کی اکثریت کا تعلق الجزائر، پاکستان اور افغانستان سے ہے۔
خبر رساں ادارے اے ایف پی نے ایک حکومتی عہدیدار کی شناخت مخفی رکھتے ہوئے بتایا کہ حوثی باغیوں نے کوہ ہلان پر قبضہ کر لیا ہے۔ مزید بتایا گیا ہے کہ اس لڑائی میں اطراف کے درجنوں سپاہی مارے گئے ہیں۔ حوثی باغی اور بین الاقوامی تسلیم یافتہ یمنی حکومت کی افواج سن دو ہزار چودہ سے عسکری کارروائیوں میں مصروف ہیں۔ ایک اور حکومتی اہلکار نے بھی اپنی شناخت ظاہر نہ کرنے کی شرط پر اے ایف پی کو بتایا کہ مارب کا باغیوں کے کنٹرول میں جانے کا خطرہ سنگین ہو چکا ہے۔ اس  اہلکار کے مطابق کوہ ہلان پر شکست نے اس شہر کو دفاع کمزور کر بنا دیا ہے۔ ناقدین کے مطابق مارب شہر پر باغیوں کا قبضہ حکومت کے لیے ایک بڑا دھچکا ثابت ہو گا کیونکہ اس شہر پر کنٹرول حاصل کرنے کے بعد وہ مزید آگے بڑھنے کے قابل ہو جائیں گے۔ سن دو ہزار پندرہ میں سعودی عسکری اتحاد نے یمنی حکومت کی مدد کی خاطر حوثی باغیوں کے خلاف فوجی کارروائی شروع کی تھی تاہم تاحال یہ عسکری اتحاد مطلوبہ اہداف حاصل کرنے میں ناکام رہا ہے۔ یمنی باغیوں کا کہنا ہے کہ جنگ بندی کی کسی بھی ڈیل سے قبل سعودی عرب کو یمن کی ناکہ بندی ختم کرنا ہو گی۔ اقوام متحدہ کے مطابق یمن کا بحران دنیا کا سب سے بدترین انسانی المیہ بن چکا ہے۔ صنعا کے اس کلینک میں کینسر کی ایک مریضہ اپنے علاج کے انتظار میں ہے لیکن یمن میں ادویات کی ہی کمی ہے۔ سعودی عسکری اتحاد نے فضائی اور بری راستوں کی نگرانی سخت کر رکھی ہے۔ اس کا مقصد حوثی باغیوں کو ملنے والے ہتھیاروں کی سپلائی کو روکنا ہے لیکن ادویات کی سپلائی بھی متاثر ہو رہی ہے۔ ,یمن می‍ں فعال ایران نواز حوثی باغیوں نے مارب شہر کی جانب کامیاب عسکری پیش قدمی کی ہے۔ قبل ازیں ان باغیوں نے حکمت عملی کے حوالے سے اہم تصور کی جانے والے پہاڑی علاقوں پر قبضہ کیا تھا۔
سروے کے مطابق لوگوں کی اکثریت اب بھی چین کے مقابلے میں امریکی بالادستی کے حق میں ہے۔ اس سوال کے بارے میں کہ کیا چین عسکری لحاظ سے بھی امریکہ کو پیچھے چھوڑ دے گا، بہت کم لوگوں نے مثبت رائے دی۔ نمایاں اکثریت نے ایسی صورتحال پر عدم اعتماد بھی ظاہر کیا۔ سروے میں امریکی صدر باراک اوباما سے متعلق بیان کیا گیا ہے کہ انہوں نے مغربی یورپ میں اپنی مقبولیت برقرار رکھی ہے۔ افغانستان اور مشرق وسطیٰ سے متعلق البتہ اوباما کی پالیسیاں بہت زیادہ مقبولیت کی حامل نہیں۔ سروے میں شامل ممالک کی اکثریت میں عوام نے اقوام متحدہ کے حوالے سے مثبت سوچ کا مظاہرہ کیا۔ چین، میکسیکو، اردن، اور پاکستان میں البتہ گزشتہ برسوں کے مقابلے میں عوامی سطح پر اقوام متحدہ کی حمایت میں کمی دیکھی گئی۔ سروے سے ظاہر ہوا کہ اگرچہ عالمی سطح پر اب بھی امریکہ چین سے زیادہ مقبول ہے مگر گزشتہ برسوں میں امریکہ کے مقابلے میں چین کی مقبولیت بڑھی ہے۔ جاپان میں امریکی مقبولیت ریکارڈ سطح تک بلند ہوئی ہے جبکہ پاکستان، ترکی، اردن اور کینیا میں امریکی مقبولیت گھٹی ہے۔ یاد رہے کہ چین نے گزشتہ سال ہی جاپان کو پیچھے چھوڑ کر دنیا کی دوسری بڑی معیشت ہونے کا اعزاز حاصل کیا تھا۔ یاد رکھنے کی بات یہ ہے کہ اب بھی اس کی مجموعی معیشت کا حجم، امریکی مجموی قومی پیداوار کے نصف کے برابر ہے۔ چینی معیشت کے رواں شرح نمو کو دیکھتے ہوئے اندازے لگائے جا رہے ہیں کہ 2020ء تک چین امریکہ کو پیچھے چھوڑنے کے قابل ہوسکتا ہے۔,دنیا بھر میں ایسے لوگوں کی تعداد بڑھ رہی ہے جن کے خیال میں چین بالآخر امریکہ کو پیچھے چھوڑتے ہوئے سر فہرست عالمی قوت بن کر ابھرے گا۔
"یہ درخواست بھارتی وزارتِ داخلہ کی ایک رپورٹ میں کی گئی ہے۔ رپورٹ میں بھارتی صدر پرتبھا پاٹل سے سفارش کی گئی ہے کہ موت کی سزا پانے والے افضل گرو پر رحم نہ کیا جائے اور اُس کی طرف سے کی گئی رحم کی اپیل مسترد کر دی جائے۔ صدارتی ترجمان کا کہنا ہے کہ صدر کو ابھی تک ایسی کوئی سفارش موصول نہیں ہوئی، جس میں گرو کی اپیل کو مسترد کرنے کی بات کی گئی ہو۔ "" ہمیں ابھی تک وزارتِ داخلہ کی طرف سے افضل گرو کے حوالے سے کوئی بھی چیز موصول نہیں ہوئی ہے۔"" دہلی کے لیفٹیننٹ گورنر تاجندرکھنہ نے تین جون کو افضل گرو کی فائل وزارتِ داخلہ کو بھیجی تھی۔ یہ فائل وزارتِ داخلہ کی طرف سے 16 یاد دہانیوں کے بعد دہلی کی وزیرِ اعلیٰ شیلا ڈکشٹ کی حکومت کو بھیجی گئی۔ تیرہ دسمبر 2001ء کو پارلیمنٹ پرحملہ کرنے کے الزام میں گرفتار ہونے والے گرو کو ایک سیشن کورٹ نے 18 دسمبر 2002ء کو سزائے موت سنائی تھی۔ دہلی ہائی کورٹ نے 29 اکتوبر 2003ء کو اپنے ایک فیصلے میں اس سزا کو برقرار رکھا تھا اور چار اگست 2005ء کو سپریم کورٹ نے بھی یہ سزا برقرار رکھنے کا فیصلہ کیا تھا۔  سپریم کورٹ کی طرف سے سزائے موت کو برقرار رکھنے کے فیصلے کے بعد سیشن کورٹ نے گرو کی سزائے موت پر عملدرآمد کے لئے 20 اکتوبر 2006ء کی تاریخ مقرر کی لیکن اس کے بعد گرو کی بیوی تبسم نے اس سزا کے خلاف رحم کی اپیل کر دی۔ وزارت داخلہ نے اس اپیل کو دہلی حکومت کے حوالے کر دیا تھا، جو چار سال سے اس کے پاس پڑی رہی۔",بھارتی وزارتِ داخلہ نے ملکی پارلیمنٹ پر حملے میں ملوث افضل گرو کی سزائے موت پر عملدرآمد کی درخواست کر دی ہے۔
 ترکی اور یورپی یونین کے مابین طے پانے والا معاہدہ نہ صرف انسانی حقوق کے لیے کام کرنے والے اداروں کی جانب سے تنقید کی زد میں ہے بلکہ یورپی یونین کے تمام ممالک بھی اس سے کچھ زیادہ خوش نہیں ہیں۔ تاہم اب یورپی یونین میں سیاسی پناہ حاصل کرنے کے قوانین میں تبدیلی کی جا رہی ہے۔  ’ڈبلن قوانین‘ کے نام سے جانے جانے والے موجودہ یورپی قوانین کے مطابق تارکین وطن صرف اسی ملک میں سیاسی پناہ کی درخواستیں جمع کرا سکتے ہیں جس ملک کے ذریعے وہ یورپی یونین کی حدود میں داخل ہوئے۔ اس قانون کی وجہ سے یونین کی بیرونی سرحدوں پر واقع یونان اور اٹلی جیسے ممالک کو پناہ گزینوں کا سب سے زیادہ بوجھ برداشت کرنا پڑا ہے۔  یورپی یونین کے کمشنر برائے مہاجرت دیمیتریس اورامُوپولوس کا کہنا تھا، ’’ڈبلن قواعد تیار کرتے ہوئے یکجہتی کا تصور ملحوظ خاطر نہیں رکھا گیا تھا جس میں مہاجرین کا بوجھ تمام رکن ممالک کو یکساں طور پر برداشت کرنا پڑے۔ (نئے قوانین میں) اس پہلو کو شامل کرنے کی ضرورت ہے۔ پناہ گزینوں کی تقسیم کا موجودہ نظام یقینی طور پر مستحکم نہیں ہے۔‘‘ سمندری سفر کے دوران تارکین وطن کے زیر استعمال لائف جیکٹیں یونانی جزیروں پر اب بھی موجود ہیں۔ انسانی حقوق کے لیے کام کرنے والے اداروں کا کہنا ہے کہ ترکی پناہ گزینوں کے لیے محفوظ ملک نہیں ہے اس لیے انہیں واپس ترکی نہیں بھیجا جانا چاہیے۔ یونین کا کہنا ہے کہ ان اقدامات کے ذریعے تارکین وطن کو خطرناک سمندری راستے اختیار کرنے سے روکا جانے میں مدد حاصل ہو گی۔,یورپی یونین رواں ہفتے کے دوران سیاسی پناہ کے قوانین میں ترامیم کا منصوبہ پیش کرنے والی ہے۔ مجوزہ قوانین مہاجرین کے بحران کے مسئلے پر پہلے سے منقسم یورپی ممالک کے مابین پائی جانے والی خلیج کو بڑھانے کا سبب بن سکتے ہیں۔
کابل حکومت نے اتوار کو اس ضمن میں تحقیقات کا اعلان کیا ہے۔ جنگ زدہ افغانستان میں درجنوں غیر ملکی رضا کار تنظیمیں فلاح و بہبود کے مخلتف شعبوں میں خدمات فراہم کر رہی ہیں۔ اس ضمن میں زیادہ توجہ صحت اور تعلیم پر دی جارہی ہے۔ افغانستان کے میں بعض حلقے ان کی سرگرمیوں کو شک کی نگاہ سے دیکھتے ہیں۔  غیر سرکاری تنظیموں کے معاملات پر نظر رکھنے کی ذمہ داری افغانستان کے اقصادی امور کے وزارت کی ہے۔ اس وزارت کے ترجمان صدیق امرخیل کے بقول یہ معاملہ انتہائی حساس نوعیت کا ہے، اسی لئے اس کی جامع تحقیقات کی جائیں گی۔ ایک مقامی ٹیلی ویژن چینل نے ناروے سے تعلق رکھنے والے رضا کار ادارے نارویجیئن چرچ ایڈ پر مسیحیت کی تبلیغ کا الزام عائد کیا تھا۔ افغانستان میں متعین غیر ملکی افواج کے خلاف برسرپیکار طالبان کی جانب سے بھی ان امدادی تنظیموں پر مسیحیت کی تبلیغ کا الزام عائد کیا جاتا ہے۔ 2007ء میں طالبان نے جنوبی کوریا کے 21 شہریوں کو اسی بناء پر اغوا کیا تھا۔ ان میں سے دو کو بعد میں قتل کردیا گیا تھا جبکہ باقی امریکی فوج کی کارروائی کے ذریعے رہائی پانے میں کامیاب ہوئے تھے۔  این جی اوز کے معاملات جانچنے کے لئے تحقیقاتی کمیشن کے حالیہ اعلان سے قبل کابل حکومت بیس رضا کار اداروں کی بندش کا حکم دے چکی ہے۔ ان اداروں نے اپنے کاموں اور مالی معاملات کی تفصیل فراہم نہیں کی تھی۔ اسی جرم کی پاداش میں ڈیڑھ سو سے زائد افغان غیر سرکاری تنظیموں کو بھی بند کیا جاچکا ہے۔,افغان حکام نے سینکڑوں رضا کار اداروں اور تنظیموں سے متعلق جانچ پڑتال کا سلسلہ شروع کردیا ہے۔ ملکی ذرائع ابلاغ میں ایک غیر ملکی رضا کار تنظیم کو مسیحیت کی تبلیغ میں ملوث قرار دیا گیا تھا، جس کی سزا افغانستان میں موت ہے۔
پاکستانی انگریزی روزنامے دی نیوز کے مطابق پی ٹی آئی کے چئیر مین عمران خان نے خفیہ طور پر تیسری شادی کر لی ہے۔ اخبار نے معتبر ذرائع کا حوالہ دیتے ہوئے لکھا ہے کہ عمران خان نے یکم جنوری سن 2018 کی شب اپنی روحانی رہنما سے نکاح کیا اور اگلے روز صبح انسداد دہشت گردی کی عدالت میں حاضر ہونے اسلام آباد پہنچ گئے۔ 'دی نیوز‘ اخبار کے مطابق عمران خان کا چند سال قبل روحانی رہنمائی کے سلسلے میں ایک خاتون سے ملنا جلنا ہوا تھا جو شادی پر منتج ہوا۔ اخبار کے مطابق اگرچہ خان کے قریبی ساتھیوں نے اس خبر کی تردید کی ہے لیکن مبینہ طور پر نکاح پڑھانے والے مفتی سعید سے جب اس انگریزی روز نامے نے رابطہ کیا تو انہوں نے تردید یا تصدیق کے بجائے صرف اتنا کہا،’’ میں اس معاملے پر کوئی بات نہیں کروں گا۔ برائے مہربانی میری معذرت قبول کریں۔‘‘ پاکستانی روزنامے ’ ڈان نیوز‘ نے بھی عمران خان کی مبینہ شادی پر اُن کے معتمد ساتھیوں کی جانب سے سختی سے تردید کی خبر دی ہے۔ لیکن ساتھ ہی اِن اخبارات کا یہ بھی لکھنا ہے کہ سن 2015 میں جب ٹی وی اینکر ریحام خان کے ساتھ پی ٹی آئی کے سربراہ کی شادی کی خبریں سوشل میڈیا اور دیگر ذرائع ابلاغ پر گردش کی تھیں تب بھی پی ٹی آئی کے اہم رہنماؤں نے اس خبر سے انکار ہی کیا تھا تاہم بعد میں یہ خبر سچ ثابت ہوئی تھی۔ عمران اور ریحام خان کے مابین علیحدگی کے حوالے سے گزشتہ کئی ماہ سے مقامی سطح پر افواہیں گردش کر رہی تھیں۔ ذرائع نے بتایا ہے کہ ریحام خان کی جانب سے پاکستان تحریک انصاف کے معاملات میں مداخلت طلاق کی ایک بڑی وجہ بنی۔,پاکستانی ذرائع ابلاغ اور سوشل میڈیا پر پاکستان کی سیاسی جماعت پی ٹی آئی کے سربراہ عمران خان کی تیسری مبینہ شادی کی خبریں گردش کر رہی ہیں۔ تاہم عمران خان کے قریبی ساتھیوں نے اس خبر کی صداقت سے انکار کیا ہے۔
افغانستان کے شمالی صوبے قندوز کے ایک علاقے حاجی امان اللہ میں نیٹو کے طیاروں نے وہاں پر موجود تیل کے دو ٹینکروں کو نشانہ بنایا۔ ان ٹینکروں پر جرمن افواج کے استعمال کے لئے تیل لے جایا جا رہا تھا، جب طالبان عسکریت پسندوں نے انہیں گزشتہ رات قندوز سے بغلان جانے والی شاہراہ پر اپنے قبضے میں لے لیا۔ اطلاعات کے مطابق طالبان عسکریت پسندوں نے مذکورہ ٹینکروں کو آج صبح قندوز کے ضلع چاردرّہ کے ایک گاؤں میں لاکر کھڑا کر دیا اور وہاں کے مقامی شہریوں کو ذاتی استعمال کے لئے ان ٹینکروں سے تیل نکال کر لے جانے کی پیشکش کی۔ اِسی دوران افغانستان میں نیٹو کی فضائیہ نے ان ٹینکروں پر حملہ کر دیا۔  نیٹو کے سیکرٹری جنرل آندرس فوگ راسموسن نے آج برسلز میں ایک نیوز کانفرنس میں بتایا: ’’افغانستان میں ہماری فضائیہ نے کل رات طالبان عسکریت پسندوں پر ایک حملہ کیا، جس میں کافی زیادہ تعداد میں طالبان ہلاک ہوئے۔ اس حملے میں کچھ شہری ہلاکتوں کی بھی اطلاعات ہیں، تاہم ابھی اُن کی تعداد واضح نہیں ہے۔ ISAF کے ایک ایڈمرل کی قیادت میں تحقیقات کے لئے ایک تفتیشی ٹیم قندوز بھیج دی گئی ہے۔‘‘ کابل میں نیٹو کے ترجمان نے کہا کہ اس فضائی حملے کے احکامات قندوز میں سیکیورٹی اینڈ کمانڈ سینٹر سے جاری کئے گئے۔ یہ سینٹر افغان افواج کے زیر انتظام ہے۔ قندوز میں جرمن فوج کی آپریشن کمانڈ کے ایک ترجمان کے مطابق اس حملے سے پہلے نیٹو کے دستوں کی ٹینکروں کو اغوا کرنے والے طالبان عسکریت پسندوں سے اُسی علاقے میں جھڑپیں ہوئی تھیں، جس کے بعد فضائی مدد طلب کی گئی۔,افغانستان کے صوبے قندوز میں نیٹو کے لڑاکا طیاروں کی ایک کارروائی میں 90 افراد کے ہلاک ہونے کی اطلاعات ہیں۔ کابل میں نیٹو کے ترجمان کے مطابق ہلاک شدگان میں آدھے سے زیادہ طالبان عسکریت پسند ہیں۔
ایک برطانوی شخص جس کے خلاف ایک پاکستانی بلاگر کو قتل کرنے کی سازش کرنے کے الزام میں لندن کی عدالت میں مقدمہ چل رہا ہے، نے عدالت کو بتایا ہے کہ اس کا پاکستانی بلاگر وقاص گورایہ کو قتل کرنے کا کوئی ارادہ نہیں تھا اور وہ صرف اس شخص سے رقم حاصل کرنے کی کوشش کر رہا تھا جس نے اُن کا کاروبار تباہ کر دیا تھا۔ محمد گوہر خان کا پولیس کو دیا گیا بیان عدالت میں پڑھ کر سنایا گیا۔ محمد گوہر خان نے کہا کہ ان کا ورلڈ وائڈ کارگو سروس کے نام سے کاروبار تھا جس میں برطانیہ سے اشیا پاکستان پہنچائی جاتی تھیں اور مسٹر ’مڈز‘ اُن کے ایک ڈلیوری ایجنٹ تھے۔ ملزم محمد گوہر خان نے عدالت کو بتایا کہ مسٹر مڈز سے اُن کی جان پہچان اس وقت ہوئی جب اُن کے خاندان نے انھیں تعلیم کی غرض لندن سے لاہور بھجوایا تھا اور وہاں وہ اپنے رشتے داروں کے ساتھ رہ رہے تھے۔ ملزم گوہر خان نے عدالت کو بتایا کہ مسٹر مڈز کی وجہ سے ان کا کاروبار تباہ ہوا اور مسٹر مڈز کے ذمے ان کی رقم تھی۔ محمد گوہر خان نے عدالت کو بتایا کہ مسٹر مڈز نے ان سے رابطہ کر کے کہا کہ ان کے پاس ایک پراجیکٹ ہے اور اگر وہ کر لیں تو اس کے عوض ان کو ایک لاکھ برطانوی پاؤنڈز کی رقم مل سکتی ہے۔ ملزم گوہر خان نے کہا کہ ابتدا میں انھیں اس پراجیکٹ کی تفصیلات کے بارے میں کچھ علم نہیں تھا لیکن اُنھوں نے اس کوشش میں پراجیکٹ کرنے کی ہامی بھری تاکہ وہ کسی طرح مسٹر مڈز سے اپنی رقم وصول کر لیں۔ گوہر خان نے کہا کہ اُنھیں یقین نہیں آ رہا تھا کہ پاکستان میں کسی کے پاس اتنی رقم ہے اور وہ صرف کسی ایسے موقع کی تلاش میں تھے کہ کسی طرح وہ مسٹر مڈز سے اپنی رقم حاصل کر لیں اور اسی لیے پراجیکٹ کو مکمل کرنے کی ہامی بھر رہے تھے۔  ملزم نے بتایا کہ وہ مسٹر مڈز کے ساتھ بات چیت میں لفظ ’ہم‘ کا استعمال کرتے رہے تاکہ اُنھیں یہ باور کروا سکیں کہ اور لوگ بھی اُن کے ساتھ اس پراجیکٹ پر کام کر رہے ہیں (تاہم) حقیقت میں اُن کے ساتھ کوئی اور شخص نہیں تھا۔ ملزم گوہر خان نے عدالت کو بتایا کہ پاکستان سے واپسی پر وہ ابتدائی طور اپنے ایک چچا کے ساتھ وائٹ چیپل کی مارکیٹ میں کام کرتے تھے۔ اس کے بعد انھوں نے ایک اور رشتے دار کی ٹریول ایجنسی پر کام شروع کیا جس کے بعد وہ مشرقی لندن کے علاقے اپٹن لین میں اپنے والد کے کاروبار میں شامل ہو گئے۔ گوہر خان نے بتایا کہ ان کے والد پراپرٹی اور گڈز فارورڈنگ کا کام کرتے تھے۔ ,ملزم محمد گوہر خان کا کہنا ہے کہ وہ صرف اس شخص سے رقم حاصل کرنے کی کوشش کر رہے تھے جس نے اُن کا کاروبار تباہ کر دیا تھا۔
 بدھ کے روز بیلجیئم کے دارالحکومت برسلز میں یورپی یونین کے سربراہی اجلاس میں یورپی سربراہان مملکت نے اس بات پر اتفاق کیا کہ اقتصادی طور پر بحران کے شکار یونان کو یورو زون میں شامل رہنا چاہیے تاہم ان کا یہ بھی کہنا تھا کہ یونان کو اس حوالے سے کیے گئے اپنے وعدوں کی پاسداری بھی کرنی چاہیے۔  دوسری جانب خبر رساں ادارے روئٹرز کے مطابق تین یورپی اہلکاروں نے اس بات کی تصدیق کی ہے کہ یونان کے امکانی طور پر یورو زون سے علیحدہ ہونے کے پیش نظر متبادل منصوبوں کی تیاری پر اتفاق کر لیا گیا ہے۔ گو کہ یونان کی وزارت خزانہ نے ایسے کسی منصوبے کی تردید کی ہے، بیلجیئم کی وزارت خزانہ کا کہنا ہے کہ ایمرجنسی پلان زیر غور ہیں۔  ادھر یونان کے حوالے سے یورپی یونین کی سربراہ کانفرنس میں کوئی پیش رفت نہ ہونے کے باعث ڈالر کے مقابلے میں مشترکہ یورپی کرنسی یورو کی قدر و قیمت میں جولائی سن 2010ء کے بعد سے سب سے زیادہ کمی ریکارڈ کی گئی ۔ جون 2010ء میں یونان کے قرضوں کے بحران کی اصل ماہیت سامنے آنے کے فوراً بعد یورو کی قدر و قیمت ایک اعشاریہ دو دو ڈالر ریکارڈ کی گئی تھی۔ بدھ کو نیویارک میں کاروبار کے اختتام پر ایک یورو کی قدر و قیمت ایک اعشاریہ دو پانچ ڈالر ریکارڈ کی گئی۔,سینئر یورپی حکام نے یورپی یونین کے سربراہوں کو مشورہ دیا ہے کہ وہ یونان کے یورو زون سے علیحدہ ہونے کے خدشے کے حوالے سے متبادل منصوبوں کی تیاری شروع کر دیں۔
جہاں امریکہ کے طاقت ور ترین افراد صدر منتخب ہونے کی خواہش رکھ سکتے ہیں وہاں اس بات کو بھی مدِ نظر رکھنا چاہیے کہ امریکی صدر منتخب ہونا جان جوکھوں کا کام ہے۔ یہ جوکھم کا کام محض اس لیے نہیں ہے کہ ان انتخابات میں آپ کو امریکی عوام کو قائل اور متاثر کرنے کے لیے ایڑی چوٹی کا زور لگانا پڑتا ہے بلکہ اس لیے بھی کہ سیاسی جماعتوں میں صدارتی امیدواروں کے حتمی چناﺅ سے لے کر وائٹ ہاﺅس تک کا سفر انتہائی پیچیدہ بھی ہے۔ امریکی صدارت کے خواہش مند تو ان پیچیدگیوں سے واقف ہی ہوں گے مگر عام امریکی کے لیے بھی ان پیچیدگیوں کو سمجھنا خاصا دشوار ہے۔  امریکہ میں عملی طور پر دو جماعتی نظام قائم ہے۔ڈیموکریٹک پارٹی اور رپبلکن پارٹی اپنے اپنے قومی کنوینشنز یا اجتماعات میں اپنے صدارتی امیدوار نامزد کر دیتی ہیں۔ یہ عمل صدارتی انتخابات سے قبل موسمِ گرما تک نمٹا لیا جاتا ہے۔ پارٹی اور ریاست کے اپنے قواعد کے مطابق جب ووٹرز صدارتی پرائمری میں ووٹ ڈالتے ہیں تو وہ دراصل براہِ راست صدارتی امیدوار کے لیے ووٹ نہیں ڈال رہے ہوتے بلکہ ریاستی نمائندوں کو اس بات کا پابند بنا رہے ہوتے ہیں کہ وہ فلاں امیدوار کے لیے ریاستی پرائمری یا سیاسی جماعت کے قومی کنوینشن میں ووٹ دیں یا نہ دیں۔ پرائمری یا کاکس کی سطح پر منتخب ہونے والے نمائندوں کے علاوہ ، جو اس بات کا فیصلہ کر چکے ہوتے ہیں کہ وہ جماعت کے کس امیدوار کے ساتھ ہیں، جماعت میں ایسے نمائندے بھی ہوتے ہیں جو امیدوار کی حمایت کے حوالے سے کسی حتمی رائے کا اظہار نہیں کرتے۔ان نمائندوں کو Unpledged نمائندے کہا جاتا ہے۔  ,امریکہ کے صدارتی انتخابات کی دنیا کے کسی اور ملک کے صدارتی انتخابات سے زیادہ اہمیت غالباً اس لیے ہے کہ امریکہ میں جو بھی شخص صدر منتخب ہوتا ہے وہ کسی نہ کسی شکل میں ساری دنیا کے لوگوں کی قسمت کا فیصلہ کرنے کا مجاز بن جاتا ہے۔
 پاکستان کے شورش زدہ صوبے بلوچستان میں دہشت گردی کی حالیہ لہر کے بعد مرکزی حکومت نے صوبے میں سیکورٹی انتظامات کا ازسر نو جائزہ لیتے ہوئے نیا سیکورٹی پلان ترتیب دینے کا فیصلہ کیا ہے۔ اس نئے منصوبے سے صوبے میں قیام امن کے لیے جاری کوششوں کو کامیابی سے ہمکنار کیا جا سکے گا۔ بلوچستان میں دہشت گردی کی حالیہ لہر کے بعد مرکزی حکومت نے نیا سیکورٹی پلان ترتیب دینے کا فیصلہ کیا ہے  صوبے میں حال ہی میں رونما ہونے والے دہشت گردی کے بعض واقعات ایسے بھی ہیں جن میں ان گروپوں نے مشترکہ طور پر حصہ لیا ہے اوران گروپو ں میں بعض کے تحریک طالبان پاکستان کے ساتھ بھی رابطے ہیں اور ہفتے کو کوئٹہ میں طالبات کی بس اور بی ایم سی ہسپتال پر ہونے والے دہشت گرد حملوں میں ملوث عسکریت پسندوں نے ان واقعات کی ذمہ داری قبول کرتے ہوئے انہیں سیکورٹی فورسز کی کوئٹہ کے علاقے خروٹ آباد میں ہونے والی اس کاروائی کا رد عمل قرار دیا ہے جس میں کالعدم تنظیم کے ایک کمانڈر سمیت سات افراد ہلاک ہو گئے تھے اور حکام نے اس کاروائی کے بعد واضح کیا تھا کہ اس کاروائی میں تحریک طالبان کے پانچ شدت پسند مارے گئے ہیں۔,پاکستانی صوبہ بلوچستان میں دہشت گردی کی حالیہ لہر کے بعد وفاقی حکومت نے ایک نیا سیکورٹی پلان ترتیب دینے کا فیصلہ کیا ہے تاکہ وہاں حالات میں بہتری لائی جاسکے۔
"کیتھولک مسیحیوں کے روحانی پیشوا پوپ فرانسس نے عراق اور وہاں کے مقامی چرچ کی جانب سے دی گئی دعوت قبول کرلی ہے۔ وہ اگلے سال پانچ سے آٹھ مارچ کے درمیان عراق کا دورہ کریں گے۔ کورونا وائرس کی عالمگیر وبا کے بعد یہ ان کا کسی بیرونی ملک کا پہلا دورہ ہوگا۔ پاپائے روم کے ترجمان میٹیو برونی نے پوپ فرانسس کے عراق کے مجوزہ دورے کی تصدیق کرتے ہوئے کہا کہ 83 سالہ مسیحی روحانی پیشوا عراق کے دارالحکومت بغداد کے علاوہ اربیل اور موصل شہروں کا بھی دورہ کریں گے۔ تاہم ان کا یہ دورہ کورونا وائرس کی وبا کی وجہ سے پیدا شدہ ”ہیلتھ ایمرجنسی"" کی عالمی صورت حال پر منحصر ہو گا۔ ویٹیکن کی نیوز ویب سائٹ کے مطابق اگر پوپ فرانسس اپنے اس مجوزہ دورے پر جاتے ہیں تو یہ کسی پاپائے روم کا عراق کا اب تک کا پہلا دورہ ہوگا۔ یہ دورہ ناصرف عراق کے لیے اہمیت رکھتا ہے بلکہ خطے میں امن کے حوالے سے بھی اہمیت کا حامل ہے۔ پوپ فرانسس کا کہنا ہے کہ”عراق میں رہنے والے تمام مذاہب کے لوگوں کو میں امن کا پیغام دینا چاہتا ہوں اور میں چاہتا ہوں کہ عدل اور وقار کے سب معیار برقرار رکھے جائیں اور انسانیت کا بول بالا ہو۔""  ان کا مزید کہنا تھا کہ”عراق کی مستقل مزاجی بہت اچھی ہے اس لیے میں وہاں اگلے سال جانا چاہتا ہوں اور میں امید کرتا ہوں کہ اب مستقبل میں عراق امن کا ایک خوبصورت چہرہ ثابت ہو گا اور مذہب سمیت ہر قسم کی انتہا پسندی کی حوصلہ شکنی کی جائے گی۔""",کیتھولک مسیحیوں کے روحانی پیشوا پوپ فرانسس اگلے سال مارچ میں عراق کے دورے پر جائیں گے۔ انہوں نے اس دورے کو ’تاریخی اہمیت‘ کا حامل قرار دیا ہے۔
 نیوز ایجنسی اے ایف پی نے اپنے ذرائع کے حوالے سے انکشاف کیا ہے کہ متحدہ عرب امارات یمن میں لڑائی کے لیے کولمبیا کے نجی فوجی بھرتی کر رہا ہے۔ ایک ذریعے کا نام ظاہر نہ کرنے کی شرط پر کہنا تھا کہ کولمبیا کے یہ نجی سپاہی اپنے ملک میں بائیں بازو کے گوریلوں اور منشیات کے اسمگلروں کے ساتھ لڑائی کا تجربہ رکھتے ہیں اور یہی وجہ ہے کہ یہ متحدہ عرب امارات کی حکومت کے لیے بھی باعث کشش ہیں۔  بتایا گیا ہے کہ متحدہ عرب امارات نے کولمبیا کے نجی فوجیوں کی بھرتی کا کام سن دو ہزار دس میں شروع کیا تھا اور اس کا مقصد صحرا کے وسط میں ’زید ملٹری سٹی‘ نامی بیس پر ایک پرائیویٹ آرمی تشکیل دینا تھا۔ بلیک واٹر کے سابق کنٹریکٹر اور کولمبیا کے ایک سابق فوجی کا کہنا تھا کہ یو اے ای حکومت نے اُس وقت کولمبیا کے نجی فوجیوں کو ماہانہ تین ہزار تین سو ڈالر تنخواہ پر رکھا تھا، جو کہ دیگر نجی سکیورٹی کمپنیوں کی نسبت پانچ گنا کم ہے لیکن کولمبیا کے لحاظ سے یہ پھر بھی اچھا معاوضہ تھا۔ اس ذریعے کا مزید کہنا تھا، ’’ان کی بھرتی کسی جنگی مشن کے لیے نہیں کی گئی تھی۔ یہ سکیورٹی اور حفاظتی مشن کے لیے تھے۔‘‘,ایک رپورٹ سے انکشاف ہوا ہے کہ متحدہ عرب امارات نے لڑائی کے لیے کولمبیا کے تقریباﹰ تین سو جنگجو یمن بھیجے ہیں۔ یہ نجی سپاہی بلیک واٹر کے فوجیوں کی طرح انتہائی تربیت یافتہ ہیں اور انہیں اچھی ادائیگی کی گئی ہے۔
پاکستان کے صوبہ سندھ کے شہر کراچی میں سپر ہائی وے سے ایک نوجوان کی ملنے والی لاش کے بارے میں ایم کیو ایم لندن کا دعویٰ ہے کہ مقتول آصف پاشا ان کا کارکن تھا جس کو کچھ عرصہ قبل حراست میں لے کر لاپتہ کر دیا گیا تھا۔ کراچی کے علاقے سچل پولیس سٹیشن کے ایس ایچ او صفدر عباسی کا کہنا ہے کہ سپر ہائی وے انصاری پل کے قریب سے بدھ کی صبح ایک نوجوان کی لاش ملی اور مقتول کی شناخت آصف پاشا کے نام سے ہوئی ہے جس کے سر پر دو گولیاں لگی ہوئی تھیں جبکہ لاش پرانی نہیں تھی۔ پولیس کا کہنا ہے کہ لاش آصف کے بھائی عاطف کے حوالے کر دی گئی ہے جس نے نامعلوم افراد کے خلاف قتل کی درخواست دی ہے تاہم اس میں یہ نہیں تحریر کیا کہ ان کا بھائی لاپتہ تھا۔ گذشتہ برس فروری میں سندھ رینجرز کی جانب سے جاری کیے گئے ایک اعلامیے میں آٹھ مبینہ ٹارگٹ کلرز کو گرفتار کرنے کا دعویٰ کیا گیا تھا اور ان کا سربراہ ایم کیو ایم ڈیفنس کے سیکٹر انچارج آصف حسین پاشا کو قرار دیا گیا اور اعلامیے میں دعویٰ کیا گیا کہ وہ مفرور ہیں۔ دوسری جانب لندن سے ایم کیو ایم کی رابطہ کمیٹی کی جانب سے جاری کیے گئے بیان میں کہا گیا ہے کہ آصف پاشا کو 22 فروری 2019 کو گرفتار کیا گیا تھا اگلے ہی روز رابطہ کمیٹی نے آصف پاشا اوردیگر کارکنوں کی گرفتاریوں پر مذمتی بیان بھی جاری کیا۔ اعلامیے میں کہا گیا ہے کہ 25 فروری 2019 کو رینجرز نے پریس کانفرنس میں دیگر کارکنوں کی گرفتاری ظاہر کی تاہم آصف پاشا کو مفرور قرار دیا تھا، اسی روز ایم کیو ایم لندن کی رابطہ کمیٹی نے اپنے بیان میں اس خدشے کا اظہار کیا تھا کہ آصف پاشا کو کہیں ماورائے عدالت قتل نہ کر دیا جائے۔ ایم کیو ایم لندن کی رابطہ کمیٹی نے الزام عائد کیا ہے کہ جب سے ایم کیو ایم نے سندھ کے حقوق کے لیے مشترکہ جدوجہد کا اعلان کیا ہے، ریاستی آپریشن میں تیزی آ گئی ہے، پرامن جدوجہد کرنے والے سیاسی کارکنوں کو لاپتہ  کرنے اور ماورائے عدالت قتل کرنے کا نیا سلسلہ شروع کر دیا گیا ہے۔ مقتول آصف پاشا کی اپنے ٹوئٹر ہینڈل پر 31 جنوری 2017 کو آخری ٹویٹ موجود ہے جس میں انھوں نے ایم کیو ایم لندن کے سربراہ الطاف حسین کی حمایت کی تھی۔ یاد رہے کہ ایم کیو ایم کے بانی الطاف حسین نے 22 اگست 2016 کو ایک متنازع تقریر کی تھی، اسی روز بعض ٹی وی چینلز پر حملے بھی کیے گئے تھے اور الطاف حسین کی تقریر کو مقامی میڈیا اور سیاست دانوں نے پاکستان کی سالمیت کے خلاف قرار دیا تھا۔ جس کے بعد سیاسی جماعت ایم کیو ایم لندن اور ایم کیو ایم پاکستان میں تقسیم ہو گئی تھی۔,پاکستان کے صوبہ سندھ کے شہر کراچی میں سپر ہائی وے سے ایک نوجوان کی ملنے والی لاش کے بارے میں ایم کیو ایم لندن کا دعویٰ ہے کہ مقتول آصف پاشا ان کا کارکن تھا جس کو کچھ عرصہ قبل حراست میں لے کر لاپتہ کر دیا گیا تھا۔
دنیا کے سب سے زیادہ مسلم آبادی والے ملک انڈونیشیا کے صدر جوکو ویدودو نے اس بارے میں پہلی مرتبہ تفصیلات منظر عام پر لاتے ہوئے پیر چھبیس اگست کو اعلان کیا کہ بے شمار جزائر پر مشتمل اس ریاست کا دارالحکومت آئندہ جکارتہ سے بورنیو کے جزیرے پر منتقل کر دیا جائے گا اور اس منصوبے پر مجموعی طور پر 33 بلین ڈالر (29.7 بلین یورو) کے برابر لاگت آئے گی۔ انہوں نے یہ بھی کہا کہ ملکی دارالحکومت کی منتقلی کا یہ عمل 2024ء میں شروع کر دیا جائے گا۔ صدر ویدودو نے ایک پریس کانفرنس سے خطاب کرتے ہوئے کہا کہ موجودہ دارالحکومت جکارتہ کی آبادی نہ صرف بہت زیادہ ہو چکی ہے بلکہ یہ شہر آہستہ آہستہ 'ڈوبتا‘ بھی جا رہا ہے۔ اس کے برعکس نیا دارالحکومت بورنیو کے جزیرے پر قائم کیا جائے گا، جہاں وہ ایک طرف تو اسٹریٹیجک حوالے سے ملک کے تقریباﹰ وسط میں واقع ہو گا اور دوسرے یہ کہ وہ بڑھتی ہوئی آبادی والے شہری علاقے سے زیادہ دور بھی نہیں ہو گا۔ صدر جوکو ویدودو کے اس اعلان کے بعد ماحول پسندوں نے ان کے اس فیصلے پر سخت تنقید کرتے ہوئے کہا ہے کہ ملکی دارالحکومت کو جکارتہ سے بورنیو کے جزیرے پر منتقل کرنے سے اس ج‍زیرے پر پائے جانے والے وسیع تر جنگلات اور وہاں معدوم ہو جانے کے خطرات کا شکار جنگلی حیات کے تحفظ کی کوششوں کو شدید نقصان پہنچے گا۔,انڈونیشی صدر ویدودو کے مطابق ملکی دارالحکومت آئندہ بورنیو کے جزیرے پر منتقل کر دیا جائے گا۔ اس فیصلے کی وجہ بہت زیادہ آبادی والے جکارتہ کا ’مسلسل ڈوبتے جانا‘ ہے۔ ملکی دارالحکومت کی منتقلی پر تینتیس ارب ڈالر لاگت آئے گی۔
" تھامسن روئٹرز فاؤنڈیشن کے مطابق یہ سروے بھارت میں خواتین کے حقوق کے لیے کام کرنے والی ایک تنظیم بھارتیہ مسلم مہیلا اندولن (BMMA) کی طرف سے کرایا گیا۔ BMMA کے مطابق اس کی طرف سے کرائے گئے سروے میں شریک تین چوتھائی خواتین، بھارت کے مسلم پرسنل لاء میں تبدیلی اور کم عمری کی شادی پر پابندی لگانے کی حامی ہیں۔ واضح رہے کہ بھارت میں مسلمانوں کے خاندانی تنازعات مسلم پرسنل لاء کے تحت طے کیے جاتے ہیں۔  بی بی ایم اے کی طرف سے جاری ہونے والے بیان کے مطابق، ’’سروے سے معلوم ہوتا ہے کہ مسلمان خواتین اپنے قانونی حقوق سے آگاہ ہیں اور خاندانی معاملات میں انصاف کے حصول کے لیے پُر عزم ہیں۔ خواتین کی ایک بڑی تعداد نے بھارت میں اس وقت نافذ مسلم پرسنل لاء میں اصلاحات کا بھی تقاضا کیا۔‘‘  بیان میں مزید کہا گیا ہے، ’’بھارتی خواتین شادی، طلاق دینے کے طریقہٴ کار، ایک سے زائد شادیوں، طلاق کی صورت میں بچوں کی کفالت اور ماں یا باپ میں کس کے ساتھ رہنے کی اجازت دی جائے، اس طرح کے معاملات میں قرآنی نظام انصاف پر مبنی قوانین میں ترمیم چاہتی ہیں۔‘‘  مسلمان بھارت کی سب سے بڑی اقلیت ہیں۔ 1.2 ارب کی آبادی والے اس ملک میں مسلمان شہریوں کی تعداد 13 فیصد سے زائد بنتی ہے تاہم بھارتی حکومتی اعداد و شمار کے مطابق مسلمان سب سے زیادہ الگ تھلگ اور پسماندہ کمیونٹی ہیں۔  اس اسٹڈی کے دوران بھارت کی 10 ریاستوں میں 4,710 مسلمان شادی شدہ خواتین سے رائے لی گئی۔ اس سروے میں 92 فیصد خواتین کا کہنا تھا کہ مسلمان مردوں کو ایک بیوی کی موجودگی میں دوسری شادی کرنے کی اجازت نہیں ہونی چاہیے۔",بھارت میں کرائے جانے والے ایک سروے کے مطابق 90 فیصد سے زائد مسلم خواتین ملک میں رائج فیملی سول لاء میں ایک ساتھ تین طلاقیں دیے جانے اور مردوں کے لیے ایک سے زائد شادیوں کی اجازت کے خلاف ہیں۔
تقریباً نصف صدی ہونے کو آئی ہے جب امریکہ چاند پر جانے والا پہلا ملک بنا تھا۔ 'اپولو 11' مشن امریکہ اور دنیا کی تاریخ میں ایک عظیم لمحہ تھا لیکن اس وقت واقعتاً کیا ہوا اور اس کی اتنی اہمیت کیوں ہے؟ امریکہ وہاں پہلا انسانی مشن لے جانے کے لیے بضد تھا اور سنہ 1962 میں کینیڈی نے جو کہا وہ آج ان کی معروف تقریر کہی جاتی ہے۔ انھوں نے کہا: 'ہم نے چاند پر جانے کا فیصلہ کیا ہے!' یہ خلائی دوڑ جاری رہی اور سویت روس نے سنہ 1965 میں کامیابی کے ساتھ پہلا بغیر انسان والا جہاز چاند پر اتار دیا۔ یہاں تک کہ اپولو 11 کے مشن کے دوران زمین پر کنٹرول سے مواصلاتی رابطے کا مسئلہ پیدا ہوا تھا اور کمپیوٹر پر ایک انتباہی پیغام سنا گیا جو اس سے قبل عملے نے کبھی نہیں سنا تھا۔ چاند کی اپنی تلاش کو مکمل کرنے کے بعد دونوں افراد اپنی چاند پر اترنے والی گاڑی میں بیٹھ کر کامیابی کے ساتھ کمانڈ اور سروسز والے موڈیول میں داخل ہو گئے۔ دنیا بھر میں تقریباً 65 کروڑ افراد نے چاند پر پہلی بار اترنے کا منظر دیکھا اور امریکہ کے لیے یہ کارنامہ دنیا کے سامنے ان کی طاقت کا مظاہرہ تھا۔ سنہ 1972 تک مجموعی طور پر امریکہ کے چھ مشن چاند کی سطح پر اترے لیکن آج تک سازشی نظریہ سرگرم عمل ہے کہ چاند پر اترنے کا  یہ سارا عمل کوئی سٹیج کیا ہوا ڈرامہ تھا۔ لیکن سنہ 2009 کے بعد سے ناسا کا ایک خلائی جہاز چاند کے مدار میں جائزہ لے رہا ہے۔ وہ ہائی ریزولیوشن والی تصاویر بھیج رہا ہے جس سے اپالو مشن کے چاند کی سطح پر اترنے کا پتہ چلتا ہے جس میں پاؤں کے نشانات اور پہیوں کے نشانات شامل ہیں۔ امریکہ واحد ملک ہے جس نے انسانوں کو چاند پر اتارا ہے۔ روس، جاپان، چین، یورپین سپیس ایجنسی اور انڈیا نے یا تو اپنا خلائی مشن چاند کے مدار میں بھیجا ہے یا پھر اپنی خلائی گاڑیاں اس  کی سطح پر اتاری ہیں۔ چاند کے مشن پر جانے والی پہلی امریکی خاتون سیلی رائڈ (انتہائی بائیں) کے ساتھ خلاباز جوڈتھ رسنک، اینا فشر، کیتھرن سولیوان اور رھیا سیڈن کو دیکھا جا سکتا ہے جو ملک ایسا کرنے کی اہلیت رکھتا ہے وہ ٹیکنالوجی کے شعبے میں اس کی طاقت کی علامت ہے اور یہ بات اسے 'ایلیٹ کلب' میں شامل کرتا ہے۔ دونوں قطبوں پر برف کی موجودگی کا مطلب طیاروں کے خلا میں مزید اندر تک جانے میں سہولت ہے کیونکہ اس میں ہائیڈروجن اور آکسیجن دونوں ہیں جنھیں ایندھن کے طور پر استعمال کیا جا سکتا ہے۔,نصف صدی ہونے کو آئی ہے جب امریکہ چاند پر جانے والا پہلا ملک بنا تھا مگر سوال یہ ہے کہ آخر امریکہ چاند پر انسان بھیج کر کیا حاصل کرنا چاہتا تھا اور اس مشن کی وجہ کیا تھی؟
سمندروں میں تیرنے والا یہی پلاسٹک جانوروں کی خوراک بنتا ہے اور یوں اُس خوراک کا بھی ایک حصہ بن جاتا ہے، جو ہمارے کھانے کی میز تک پہنچتا ہے۔ یہ وہ کوڑا کرکٹ ہے، جو بحری جہازوں سے پھینکا جاتا ہے، ساحلوں پر جمع ہوتا رہتا ہے یا پھر دریاؤں اور ہوا کی وساطت سے سمندر تک پہنچ جاتا ہے۔ جنوبی اسپین کے صوبے المیریا کے ساحلی علاقے میں خاص طور پر زیادہ پلاسٹک پایا جاتا ہے۔ اندلس کے علاقے آڈرا سے تعلق رکھنے والا ماہی گیر اینریک بحیرہء روم سے کٹل فش پکڑتا ہے لیکن اُس کے جال میں اکثر ایک ناپسندیدہ چیز بھی پھنس جاتی ہے اور وہ ہے، پلاسٹک کا کوڑا کرکٹ۔ اینریک بتاتا ہے کہ سمندر پُرسکون ہو تو اُس کے جال میں پلاسٹک کے کوڑے کی مقدار بھی کم ہو جاتی ہے:’’ہمیں بہت زیادہ مقدار میں پلاسٹک کی چیزیں اور بیگ ملتے ہیں اور ساتھ ساتھ بہت سی سمندری گھاس بھی۔ بارش ہونے کی صورت میں زیادہ کوڑا کرکٹ ندی نالوں میں بہتا ہوا سمندر میں پہنچ جاتا ہے۔ سمندر میں پانی چڑھا ہوا ہو تو ہمیں زیادہ کوڑا دیکھنے کو ملتا ہے۔‘‘,سمندروں پر تحقیق کے فرانسیسی ادارے Ifremer کے اندازوں کے مطابق بحیرہء روم میں پلاسٹک کے چھوٹے چھوٹے ذرات پر مشتمل 500 ٹن کوڑا کرکٹ تیر رہا ہے۔ سائنسدانوں کا انتباہ ہے کہ یہ کوڑا کھانے کی پلیٹ تک بھی پہنچ سکتا ہے۔
 نواز  شریف کے اس تبصرے کے بعد بھارت اور پاکستان میں ایک ’آگ کا طوفان‘ مچ گیا تھا۔ فرانسیسی نیوز ایجنسی اے ایف پی کے مطابق اس طرح پاکستان کی مسلح افواج کو تنقید کا نشانہ بناتے اور بھارت میں پاکستان کی مبینہ پراکسی وار کے حوالے سے بات کرتے ہوئے نواز شریف نے اس ریڈ لائن کو عبور کیا ہے، جس کے قریب جانے کی بھی اجازت نہیں ہے۔ آر ایس ایف کی طرف سے جاری ہونے والے بیان کے مطابق ملک کے بڑے انگریزی روزنامے کی تقسیم کو ملک کے زیادہ تر حصوں میں محدود بنا دیا گیا ہے۔ جاری ہونے والے بیان کے مطابق، ’’ انٹرویو، جس نے مبینہ طور پر پاکستانی فوج کو ناراض کیا، بارہ مئی کے دن شائع کیا گیا تھا اور اس اخبار کی تقسیم میں رکاوٹوں کا سلسلہ پندرہ مئی سے شروع ہوا۔ بلوچستان کے زیادہ تر علاقوں میں یہ اخبار نہیں پہنچ رہا، اسی طرح سندھ کے متعدد شہروں اور تمام فوجی چھاونیوں میں بھی اس پر پابندی ہے۔‘‘ آر ایس ایف نے الزام عائد کرتے ہوئے مزید کہا ہے، ’’ ایک مرکزی اخبار کی تقسیم میں ناجائز خلل سے ظاہر ہوتا ہے کہ فوج پاکستان میں خبروں اور معلومات تک رسائی پر اپنی گرفت کو برقرار رکھنے کے لیے پرعزم ہے۔‘‘ جاری ہونے والے بیان میں فوج کو تنقید کا نشانہ بناتے ہوئے مزید کہا گیا ہے، ’’یہ واضح ہے کہ فوجی ہائی کمانڈ نہیں چاہتی کہ عام انتخابات سے پہلے جمہوری مباحثہ ہو۔ ہم حکام سے مطالبہ کرتے ہیں کہ وہ آزاد میڈیا کی تقسیم میں مداخلت نہ کریں اور ملک بھر میں ڈان نیوز کی تقسیم کو بحال کیا جائے۔‘‘,دنیا بھر میں آزادی صحافت کے لیے سرگرم بین الاقوامی تنظیم رپورٹرز ود آؤٹ بارڈرز (آر ایس ایف) نے پاکستان کے سب سے قدیم اخبار ڈان کی تقسیم میں خلل کے واقعات کا ذمہ دار فوج کو ٹھہراتے ہوئے اسے تنقید کا نشانہ بنایا ہے۔
 برازیل کی وزیر برائے ماحولیات ایزابیلا ٹائیکزائرا نے جنگلات کی کٹائی کو روکنے اور اسے دوبارہ پچھلی سطح پر لانے کے لیے اقدامات کرنے کا مطالبہ کیا ہے۔  بڑے پیمانے پر زرعی پیدوار کو برازیل کے بعض علاقوں میں جنگلات کی کٹائی کی بڑی وجہ قرار دیا جا رہا ہے۔ دوسری جانب درختوں کی کٹائی پر پابندی کے باوجود اس سے متعلق قوانین کے اطلاق میں نرمی بھی جنگلات کے کم ہونے کا سبب بن رہی ہے۔ اس جنوبی امریکی ملک کا رقبہ آٹھ اعشاریہ پانچ ملین اسکوائر کلومیٹر ہے، جس کا پانچ میں سے تین حصہ جنگلات پر مشتمل ہے۔ جنگلات کی کٹائی کے حوالے سے وزیر برائے ماحولیات نے جمعرات کو ایک ایمرجنسی میٹنگ طلب کی جس میں متعلقہ حکام کو فوری ایکشن لینے کا حکم دیا گیا۔ انہوں نے اس میٹنگ کے بعد صحافیوں سے بات کرتے ہوئے کہا، ’’ہم جنگلوں کی کٹائی میں اٹھائیس فیصد کے اضافے کی تصدیق کرتے ہیں، جس کا احاطہ پانچ ہزار آٹھ سو تینتالیس اسکوائر کلومیٹر بنتا ہے۔  وزیر کے مطابق شمالی ریاست پارا اور وسط مغربی ریاست ماتو گروسو میں بڑے پیمانے پر کھیتی باڑی اور سویا بین کے تیل کی پیداوار جنگلات میں کمی کا باعث بن رہے ہیں۔ وزیر برائے ماحولیات کا کہنا ہے کہ وہ ایمازون میں اپنی وزارت کے نمائندوں سے ملاقات کریں گی اور ان سے وضاحت طلب کی جائے گی۔ وہ کہتی ہیں کہ وارسا میں اقوام متحدہ کے ماحولیاتی تبدیلی سے متعلق اجلاس سے واپسی پر اس حوالے سے اقدامات کیے جائیں گے۔,برازیل کی وزیر برائے ماحولیات نے گزشتہ برس ایمازون کے بعض جنگلات میں باون فیصد تک درختوں کی کٹائی پر ایکشن لینے کا اعلان کیا ہے۔
شمال مشرقی ریاست آسام کے وزیر اعلی اور بی جے پی کے سرکردہ رہنما ہمنتا بسوا سرما نے انسانی حقوق کی عالمی تنظیم پر بھارت میں پابندی عائد کرنے کا مطالبہ کیا ہے۔ ان کا کہنا ہے کہ اسرائیلی کمپنی این ایس او گروپ کے پیگاسس اسپائی ویئر کے ذریعہ جاسوسی کا جو معاملہ سامنے آیا ہے اس میں ایمنسٹی بھی ملوث ہے اس لیے اس پر پابندی لگا دینی چاہیے۔ حقوق انسانی کی عالمی تنظیم ایمنسٹی اور مودی حکومت کے درمیان رسہ کشی کوئی نئی بات نہیں ہے اور حالیہ برسوں میں دونوں نے ایک دوسرے پر سنگین الزامات عائد کیے ہیں۔ تنظیم حکمراں جماعت کے دعووں کو یہ کہہ کر مسترد کرتی رہی ہے کہ وہ چونکہ انسانی حقوق کے معاملے میں مودی حکومت پر نکتہ چینی کرتی رہی ہے اسی لیے اسے نشانہ بنایا جاتا ہے۔ گزشتہ برس ایمنسٹی انٹرنیشنل نے مودی حکومت پر پریشان کرنے کا الزام عائد کرتے ہوئے بھارت میں اپنا آپریشن بند کرنے کا اعلان کیا تھا۔ تنظیم کا کہنا تھا کہ بھارتی حکومت نے اسے اس قدر پریشان کر رکھا ہے کہ اب اس کے پاس بھارت میں اپنی سرگرمیاں بند کرنے کے سوا کوئی چارہ نہیں ہے اور تب سے بھارت میں اس کی سرگرمیاں ٹھپ پڑی ہیں۔  تاہم اب حکمراں جماعت نے اس پر پابندی کا مطالبہ کیا ہے۔  تنظیم کا کہنا ہے کہ بھارت میں انسانی حقوق کی خلاف ورزیوں سے متعلق اس نے جو رپورٹیں جاری کی تھیں، حکومت اس سے برہم ہو کر اس کے پیچھے پڑی تھی اور اسی لیے ادارے کے تمام اکاؤنٹ منجمد کر دیے گئے۔لہذا اس کے پاس اپنا دفتر بند کرنے کے سوا کوئی راستہ نہیں رہ گیا تھا۔,بھارت کی حکمراں جماعت کے ایک سینیئر رہنما کا کہنا ہے کہ انسانی حقوق کی عالمی تنظیم کی وجہ سے بھارتی وزیر اعظم نریندر مودی کی بدنامی ہو رہی ہے اس لیے اس پر بھارت میں پابندی عائد کر دینی چاہیے۔
کارل انعام کا فیصلہ کرنے والی کمیٹی نے یہ انعام جرمن چانسلر کودینے کا فیصلہ اس وجہ سے کیا کہ یورپی یونین کے مجوزہ آئین کے ناکام رہنے کے بعد یورپ میں جو بحرانی حالات پیدا ہو گئے تھے، ان کے خاتمے کے لئے انگیلا میرکل اور ان کی سربراہی میں جرمن حکومت نے،گذشتہ برس کی پہلی ششماہی میں جب یورپی یونین کی صدارت جرمنی کے پاس تھی، انتہائی قابل قدر خدمات انجام دیں۔ تب ہی اس نئے یورپی معاہدے کے بنیادی ڈھانچے پر اتفاق ہوا تھا جو بعد میں یونین میں وسیع تر اصلاحات کے لزبن کے معاہدے کی شکل میں اپنی تکمیل کو پہنچا اور جسے اگلے سال کے اوائل سے نافذالعمل ہونا ہے۔ جرمن چانسلر کو یہ انعام دیئے جانے کی تقریب میں مہمان خصوصی فرانسیسی صدر نکولا سارکوزی تھے۔ انہوں نے اپنے خطاب میں انگیلا میرکل کی یورپ کے لئے خدمات کا احاطہ کرتے ہوئے کہا کہ جو اتفاق رائے معاہدہ لزبن کی بنیاد بنا، اس تک پہنچنے کے لئے انگیلا میرکل نے اپنی میزبانی میں نہ تو ہمت ہاری اور نہ صبر کا دامن ہاتھ سے چھوڑا، بلکہ وہ مسلسل کوششیں کرتی رہیں کیونکہ وہ یورپی اتحاد کے عمل کو ہر حال میں ناکامی سے بچانا چاہتی تھیں اور آج بھی ان کی سوچ یہی ہے۔ 1950 سے ہر سال دیا جانے والا شہرآخن کا یہ کارل انعام ایسی شخصیات کو دیا جاتا ہے جنہوں نے یورپ کے لئے اور یورپی اتحاد کے عمل میں گراں قدر خدمات انجام دی ہوں۔ انگیلا میرکل آج تک یہ انعام حاصل کرنے والی مجموعی طور پر صرف چوتھی خاتون ہیں۔,شہر آخن میں جمعرات کے روز منعقدہ ایک تقریب میں جرمن چانسلر انگیلا میرکل کو بین الاقوامی کارل انعام دے دیا گیا۔ انہیں یہ انعام یورپی یونین کے لئے قابل قدر خدمات کے اعتراف میں دیا گیا۔
 گرین پیس کے ایماء پر مرتب کیے جانے والے اس جائزے کے نتائج اخبارات کی شہ سرخیوں کا موضو ع بنے ہیں۔ اشٹٹ گارٹ یونیورسٹی کے توانائی کی اقتصادیات اور اُس کے معقول اور باکفایت استعمال سے متعلق انسٹیٹیوٹ کے اندازوں کے مطابق جرمنی میں کوئلے سے چلنے والے بجلی گھروں کی انتہائی باریک راکھ کے سبب جرمنی اور اِس کے ہمسایہ ممالک میں ہر سال زندگی کے 33 ہزار سال ضائع ہو جاتے ہیں۔ دوسرے لفظوں میں ہر سال تقریباً تین ہزار ایک سو انسان قبل از وقت موت کے منہ میں چلے جاتے ہیں۔  پروفیسر فریڈرش بتاتے ہیں کہ جرمنی میں ہر قسم کی سرگرمی کے با عث پیدا ہونے والے راکھ اور گرد کے انتہائی باریک ذرات کے باعث اس ملک میں ہر سال تقریباً 28 ہزار انسان قبل از وقت موت کے منہ میں چلے جاتے ہیں۔ وہ بتاتے ہیں کہ اس میں سارا قصور صرف کوئلے سے چلنے والے بجلی گھروں کا ہی نہیں ہے۔ پروفیسر فریڈرش کے اندازوں کے مطابق کوئلہ تقریباً 10 فیصد قبل از وقت اموات کا ذمے دار ہے، 23 فیصد قبل از وقت اموات کے لیے سڑکوں پر رواں دواں ٹریفک اور بحری جہازوں کو قصور وار قرار دیا جا سکتا ہے۔ صنعتی عوامل ایسی 13 فیصد جبکہ آگ جلائے جانے کے دیگر مراکز ایسی چھ فیصد اموات کا با عث بنتے ہیں۔ تاہم سب سے زیادہ یعنی 40 فیصد قبل از وقت اموات زرا عت کے نتیجے میں فضا میں امونیا گیس کے اخراج اور ہوا میں جنم لینے والے کیمیائی عوامل کے باعث ہوتی ہیں۔,کوئلہ جلنے سے پیدا ہونے والی راکھ کے انتہائی باریک ذرات صحت کے لیے بے حد نقصان دہ ہیں۔ ایک تازہ ہنگامہ خیز مطالعاتی جائزے میں بتایا گیا ہے کہ کوئلے سے چلنے والے بجلی گھر انسان کے لیے مہلک خطرات کا با عث بن سکتے ہیں۔
آئیوری کوسٹ کے عالمی سطح پر تسلیم شدہ صدر الاسان وتارا نے جمعرات کی شب اپنے ایک نشریاتی خطاب میں کہا، ’آئیوری کوسٹ کو اس صورت حال کا سامنا نومبر کے انتخابات میں شکست کے باوجود لاراں باگبو کے اقتدار چھوڑنے سے انکار پر کرنا پڑا ہے۔ اسی وجہ سے ملک انسانی بحران کا شکار ہو گیا ہے‘۔ لاراں باگبو تاحال ایک بنکر میں پناہ لیے ہوئے ہیں، جسے وتارا کی حامی فورسز نے گھیر رکھا ہے۔ تاہم باگبو اقتدار چھوڑنے پر راضی نہیں ہو رہے۔ باگبو کی فوج نے منگل کو ہتھیار ڈال دیے تھے، تاہم وتارا کی فورسز باگبو کو اقتدار سے ہٹانے میں کامیاب نہیں ہو سکیں۔  ان کی فوج کے بعض لوگوں نے ان کا ساتھ نہیں چھوڑا اور وہی انہیں تحفظ فراہم کر رہے ہیں۔ فرانس کے وزیر دفاع Gerard Longuet نے خیال ظاہر کیا کہ باگبو کے ساتھ اب صرف ایک ہزار سے بھی کم لوگ رہ گئے ہیں، جن میں سے دو سو ان کی رہائش گاہ پر موجود ہیں۔ دوسری جانب فرانس کے وزیر خارجہ Alain Juppe نے کہا ہے کہ ان کی فورسز کی جانب سے آئیوری کوسٹ میں تعینات جاپان کے سفیر کو بچائے جانے کے بعد متعدد دیگر ممالک نے بھی اپنے سفارت کاروں کے انخلاء کے لیے مدد مانگی ہے۔ انہوں نے کہا، ’میری ابھی ابھی اسرائیلی وزیر خارجہ سے بات ہوئی ہے، انہوں نے اپنے سفارت کاروں کے انخلاء کے لیے آئیوری کوسٹ میں موجود فرانسیسی امن مشن کی مدد طلب کی ہے‘۔ ابیجان میں جمعرات کو فائرنگ کی آوازیں بھی سنی گئیں۔ خبر رساں ادارے اے ایف پی نے عینی شاہدین کے حوالے سے بتایا ہے کہ وہاں گلیوں میں لاشیں پڑی ہیں جبکہ اشیائے خوردونوش کی قلت پیدا ہوتی جا رہی ہے۔,آئیوری کوسٹ کے رہنما الاسان وتارا نے کہا ہے کہ لاراں باگبو کے اقتدار چھوڑنے سے انکار پر ملک کو درپیش بحران شدید تر ہو گیا ہے۔ ان کے احکامات پر فورسز نے باگبو کی رہائش گاہ کے گرد گھیرا تنگ کر دیا ہے۔
یہ اسلام آباد کے نواحی علاقے ترامڑی کی ان چھ گلیوں میں سے ایک کا منظر ہے جو 9 اپریل کو اس وقت سِیل کر دی گئیں جب یہاں 16 مریضوں میں کورونا وائرس کی تصدیق ہوئی۔  اس گنجان آباد علاقے میں وائرس کیسے پھیلا، اس کا جواب دیتے ہوئے ایس پی ملک نعیم نے بتایا کہ وائرس کی تصدیق ایک شخص میں ہوئی لیکن تب تک ان کے اہلخانہ متاثر ہو چکے تھے۔ اس سے قبل بارہ کہو کے علاقے کوٹ ہتھیال میں اس وقت کورونا وائرس سے متاثرہ مریضوں کی بڑی تعداد سامنے آئی تھی جب یہاں تبلیغی اجتماع میں شرکت کی غرض سے آئے ایک غیرملکی شخص میں وائرس کی تصدیق ہوئی۔  ان کا کہنا ہے کہ 'مقبول کے والد میں ٹیسٹ پازیٹو آنے کے بعد ان کی اہلیہ، ان کے بیٹے اور بہو کا ٹیسٹ بھی مثبت آیا۔ بیماری کی تشخیص سے قبل وہ قریب ہی واقع اپنے والد کے گھر جاتے رہے جس کی وجہ سے اس گھر کے کم از کم تین افراد میں اب تک کورونا وائرس کی تصدیق ہو گئی ہے۔ جبکہ علاقہ کے جنرل سٹور پر کام کرنے والے چار افراد کا ٹیسٹ بھی مثبت آیا، یہ وہی سٹور ہے جس پر مذکورہ خاندان کا آنا جانا تھا۔ جبکہ سٹور پر کام کرنے والے ملازمین کے بعض اہلخانہ کے ٹیسٹ بھی مثبت آئے ہیں۔ اور یوں اس علاقے کو سیل کر دیا گیا۔‘   بی بی سی کے پاس موجود سرکاری دستاویزات میں کورونا سے متاثرہ مریضوں کا ریکارڈ موجود ہے، جس میں دیکھا جا سکتا ہے کہ کیسے ایک شخص درجنوں افراد میں اس وائرس کی منتقلی کا باعث بنتے رہے۔ مقبول دونوں ہسپتالوں کی دستاویزات دکھاتے ہوئے کہتے ہیں کہ ’میں نے ڈاکٹروں کو بتایا کہ میرے والد کو کھانسی اور بخار تھا جبکہ اب مجھے اور میری والدہ میں بھی یہی علامات ہیں، آپ ہمیں کورونا کا ٹیسٹ تجویز کر دیں، مگر دونوں ہسپتالوں کے ڈاکٹروں نے ایک ہی بات کہی کہ نہیں، کورونا نہیں ہے۔ دو تین دن بعد جب حالت زیادہ خراب ہوئی اور میرے والد نے اپنے سرکاری ادارے سے منسلک ہسپتال میں بتایا تو انھوں نے کورونا ٹیسٹ کیا جو مثبت آ گیا۔‘  راولپنڈی کے علاقے گوجر خان میں ایک ہی خاندان کے 16 افراد کورونا وائرس سے متاثر ہوئے۔ انھیں یہ وائرس اس وقت منتقل ہوا جب ان کی ایک رشتہ دار شائمہ طفیل (فرضی نام) فرانس سے پاکستان پہنچیں۔ دوسری جانب شائمہ طفیل کی ایک کزن عائشہ ملک جو دو روز قبل ہسپتال سے گھر منتقل ہوئی ہیں، کہتی ہیں کہ ’کورونا سے بچنے کا ایک ہی حل ہے کہ سماجی دُوری اختیار کی جائے اور ایسا اس وقت بھی کریں جب آپ کو محض شک ہو کہ آپ اس وائرس سے متاثر ہیں۔‘,اسلام آباد کے نواحی علاقے ترامڑی کی چھ گلیاں اپریل کے اوائل میں اس وقت سِیل کر دی گئیں جب وہاں 16 مریضوں میں کورونا وائرس کی تصدیق ہوئی جنھیں ایک ہی شخص سے وائرس لگا تھا۔
مہاجرین کے حوالے سے باخبر رکھنے والے یورپی ادارے انفو مائیگرنٹس کے مطابق جرمن پبلک انشورنس کمپنی اے او کے نے ایک رپورٹ جاری کی ہے جس میں بتایا گیا ہے کہ ہر چار میں سے تین افغان، شامی اور عراقی مہاجرین ذہنی صدموں سے دو چار رہے ہیں جن میں سے اڑتالیس فیصد اب بھی مہاجرت کے خطرناک اسباب کے سبب ان کے اثرات کا سامنا کر رہے ہیں۔ اس مطالعے میں شامل تارکین وطن میں سے اٹھاون فیصد کے مطابق وہ ایک سے زیادہ مرتبہ صدموں سے دو چار رہے ہیں۔ صحت کے امور سے متعلق جرمن انشورنس پبلک کمپنی نے اس سروے میں افغانستان، شام اور عراق سے تعلق رکھنے والے مہاجرین سے انٹرویو کیے تھے۔ اس سروے کا مقصد جرمنی میں رہنے والے مہاجرین اور تارکین وطن کی صحت کے معاملات کے حوالے سے ایک جائزہ رپورٹ مرتب کرنا تھا۔ اس تحقیقی جائزے کے مصنفین کا کہنا ہے کہ سروے کے نتائج جرمنی میں رہنے والے چھ لاکھ مہاجرین کے ذہنی و نفسیاتی مسائل کی نمائندگی کرتے ہیں۔ تاہم حالیہ برسوں میں صرف سترہ ہزار پانچ سو پناہ گزنوں نے نفسیاتی مسائل کے علاج کے لیے پیشہ ورانہ ماہر نفسیات ڈاکٹروں کی خدمات حاصل کی ہیں۔ تاہم یہ اب بھی واضح نہیں کہ کیا جرمنی میں مقیم مہاجرین اور تارکین وطن کو صحت کے مسائل کم ہیں یا پھر وہ ڈاکٹروں سے مشاورت کرنے ہی شاذ ونادر جاتے ہیں۔ اس حوالے سے جرمن نیوز ایجنسی کے این اے کا البتہ کہنا ہے کہ جرمن زبان سے ناواقفیت بھی ایک اہم وجہ ہو سکتی ہے۔,ایک تازہ جائزے کے مطابق جرمنی میں مقیم تقریبا پچاس فیصد مہاجرین نفسیاتی مسائل کا شکار  ہیں۔ رپورٹ میں یہ بھی بتایا گیا ہے کہ سروے میں شامل قریب پچھہتر فیصد تارکین وطن نے بذات خود ذہنی صدمات کا سامنا کیا ہے۔
بنگلہ دیش نے در اندازی سے متعلق بھارتی وزیر داخلہ کے بیان پر شدید نکتہ چینی کرتے ہوئے کہا کہ بھارت اور بنگلہ دیش کے مابین جب اس طرح کے گہرے رشتے ہوں تو ان کا ایسا بیان، ’’ناقابل قبول ہے۔‘‘ بنگلہ دیش کے وزير خارجہ اے کے عبد المومن کا کہنا ہے کہ بنگلہ دیش سے متعلق امیت شاہ کا علم بہت محدود ہے شاید اسی لیے انہوں نے ایسی بات کہی ہوں گی۔ اس سے متعلق جب ڈھاکہ کے ایک مقامی اخبار نے بنگلہ دیشی وزیر خارجہ اے کے عبد المومن سے سول کیا تو انہوں نے کہا،’’اس دنیا میں بہت سے عقل مند لوگ ہیں، کچھ تو دیکھنے کے بعد نظر انداز کر جاتے ہیں، وہ آگاہی کے باوجود بھی اسے سمجھنا نہیں چاہتے۔ لیکن اگر انہوں (امیت شاہ) نے ایسا کہا ہے تو میں یہی کہوں گا بنگلہ دیش سے متعلق ان کا علم بہت محدود ہے۔ بنگلہ دیش میں بھوک سے کوئی نہیں مرتا ہے۔ یہاں قحط سالی جیسی کوئی غربت نہیں ہے۔‘‘ ان کا مزید کہنا تھا کہ بنگلہ دیش میں اعلی تعلیم یافتہ افراد کے لیے روزگار کی کمی ضرور ہے تاہم متوسط درجے کے تعلیم یافتہ افراد کے ساتھ ایسا نہیں ہے،’’ایک لاکھ سے بھی زیادہ بھارتی شہری بنگلہ دیش میں کام کرتے ہیں۔ ہمیں بھارت جانے کی کیا ضرورت نہیں ہے۔‘‘  ریاست مغربی بنگال کی حکمراں جماعت ٹی ایم سی کی ایک سرکردہ رہنما مہوا موائترا نے بھی بنگلہ دیش سے متعلق امیت شاہ کے بیان پر یہ کہہ کر نکتہ چینی کی ہے کہ بھارتی معاشی ترقی کی شرح بنگلہ دیش سے بہتر نہیں ہے۔,بنگلہ دیش کا کہنا ہے کہ بھارتی وزیر داخلہ کا پڑوسی ملک سے متعلق علم محدود ہے اسی لیے وہ ایسی بیان بازی کر رہے ہیں۔
جلال الدین حقانی کے متعدد بیٹوں میں سے ایک کا نام انس حقانی ہے، جو ان کی متحدہ عرب امارات سے تعلق رکھنے والی بیوی سے پیدا ہوا تھا۔ انس حقانی اس وقت افغان حکومت کی قید میں ہے اور اسے ایک مقامی عدالت نے سزائے موت سنا رکھی ہے۔ حقانی نیٹ ورک نے خبردار کر رکھا ہے کہ اگر انس کو سنائی گئی سزا پر عمل درآمد کیا گیا، تو اس کے سنگین نتائج برآمد ہوں گے۔ مختلف اندازوں کے مطابق اس گروہ کے جنگجوؤں کی مجموعی تعداد تین تا دس ہزار بنتی ہے۔ یہ بھی کہا جاتا ہے کہ اس گروہ کی زیادہ فنڈنگ خلیجی ممالک کی طرف سے کی جاتی ہے۔ اس کے علاوہ یہ نیٹ ورک مختلف مجرمانہ کارروائیوں سے بھی اپنے لیے مالی وسائل جمع کرتا ہے، جن میں اغوا برائے تاوان اور لوٹ مار بھی شامل ہیں۔ ہرات میں کار بم دھماکہ ایک ایسے وقت میں ہوا ہے جب روس نے افغانستان میں مستقبل کی عبوری حکومت میں طالبان کو شامل کرنے کی امریکی تجویز کی حمایت کرنے کا اعلان کیا ہے۔ عالمی طاقتیں افغانستان کے لیے ایک ایسے انتظام کی کوشش کررہی ہیں جس سے جنگ زدہ ملک میں سکیورٹی کو یقینی بنایا جاسکے۔ امریکا، افغانستان کے لیے سیاسی حل اور متحارب دھڑوں کے مابین مستقل جنگ بندی کے لیے روس، چین اور دیگر ملکوں کے ساتھ کا م کررہا ہے۔ روس 18مارچ کو ایک بین الاقوامی کانفرنس کی میزبانی کرنے جا رہا ہے جس میں افغانستان کے مستقبل کے حوالے سے افغان حکومت کے نمائندے اور دیگر فریقین بھی شرکت کریں گے۔ افغان حکومت اور طالبان کے درمیان قطر کے دارالحکومت دوحہ میں سفارتی مذاکرات فی الحال تعطل کا شکار ہیں اور ترکی اگلے ماہ ایک امن مذاکرات کی میزبانی کرے گا۔,افغانستان میں یہ کار بم دھماکہ ایسے وقت ہوا ہے جب عالمی طاقتیں جنگ زدہ ملک میں قیام امن اور مستقل جنگ بندی کے لیے کوشاں ہیں۔
اس تاریخی پس منظر میں کئی حلقوں میں یوم مئی کے موقع پر یہ بحث ہو رہی ہے کہ آخر پاکستان میں بائیں بازو کی سیاست زوال پذیر کیوں ہوئی اور یہ کہ آیا اس کا احیا اب بھی ممکن ہے؟ معروف سیاست دان حاصل بزنجو، جن کے والد میر غوث بخش بزنجو کو بھارت اور پاکستان کے بائیں بازو کے حلقوں میں بہت پذیرائی ملی تھی، کے خیال میں بائیں بازو کی کمر توڑنے میں سب سے اہم کردار جنرل ضیا کی آمریت نے کیا۔ کئی مبصرین کا خیال ہے کہ بین الاقوامی سطح پر آنے والی تبدیلیوں نے بھی پاکستان میں بائیں بازو کی جماعتوں کو نقصان پہنچایا۔ ان کا دعویٰ ہے کہ مشرقی یورپ اور سوویت یونین میں اشتراکی حکومتوں کے خاتمے نے پوری دنیا میں مایوسی کی ایک فضا قائم کی اور اس خاتمے سے مزدور تحریکوں کا بہت نقصان ہوا۔ کمیونسٹ پارٹی آف پاکستان کے سیکرٹری جنرل امداد قاضی کے خیال میں بین الاقوامی صورت حال بھی ایک اہم عنصر بنا، ’’ٹیکنالوجی کے آنے سے دنیا بھر میں افرادی قوت کی کمی ہوئی، جس سے مزدور طبقے کی طاقت بھی کم ہوئی کیونکہ ان کی تعداد میں کمی ہوئی۔ لیکن پاکستان میں جب ہم لیفٹ کے زوال کی بات کرتے ہیں، تو اس میں بہت سے عوامل ہیں۔ سب سے پہلے تو جبر کا ماحول، پارٹی کے سیکرٹری جنرل سجاد ظہیر کے آنے سے پہلے ہی ان پر مقدمات بنا دیے گئے۔ بعد میں کمیونسٹ پارٹی منقسم ہوکر روس اور چین نواز بن گئی، کئی چین نواز بھٹو کے ساتھ مل گئے۔ بھٹو کے دور میں مزدوروں پر ظلم بند نہیں ہوا بلکہ سائٹ اور لانڈھی میں ان پر گولیاں برسائی گئیں۔ نیپ پر پابندی لگائی گئی اور پھر بعد میں پی پی پی کے اشتراکی رہنماؤں کو بھی پابند سلاسل کر دیا گیا تھا۔‘‘,پاکستان میں یوم مئی کے موقع پر بائیں بازو کی چھوٹی چھوٹی جماعتوں کے اجتماعات اور مظاہرے کئی حلقوں میں اس بحث کا سبب بن گئے ہیں کہ ماضی میں بائیں بازو کی طاقتور جماعتوں اور تحریکوں کو کیا ہوا اور وہ زوال پذیر کیوں ہوئیں؟
 تازہ ترین اطلاعات کے مطابق شامی دارالحکومت دمشق میں بدھ کے روز رونما ہونے والے تازہ خونریز واقعات میں انچاس افراد مارے گئے ہیں۔ شام کے حالات پر نظر رکھنے والی تنظیم سیریئن آبزرویٹری فار ہیومن رائٹس نے بتایا ہے کہ باغیوں نے حکومت کے زیر قبضہ علاقوں میں راکٹ حملے کیے جبکہ ملکی فوج نے باغیوں کے ٹھکانوں پر بمباری کی۔ آبزرویٹری کے مطابق مشرقی علاقے غوطہ میں بھی فضائی کارروائی سے37 شہری ہلاک جبکہ 120 زخمی ہو گئے۔ بتایا گیا ہے کہ ملکی فضائیہ نے اس وقت کارروائی کی، جب باغیوں نے راکٹ حملے کیے۔  ایرانی وزیر خارجہ جواد ظریف آج شامی دارالحکومت دمشق پہنچ رہے ہیں جہاں وہ شام میں چار برس سے جاری خانہ جنگی کے خاتمے کے لیے اپنے تجویز کردہ امن منصوبے پر تبادلہ خیال کریں گے۔  ایرانی نیوز ایجنسی تسنیم نے ایرانی وزارت خارجہ کی خاتون ترجمان مرضیہ افخم کے حوالے سے لکھا ہے کہ چار نکاتی منصوبہ دمشق اور دیگر علاقائی طاقتوں کے ساتھ مشورے کے بعد باقاعدہ طور پر اقوام متحدہ میں پیش کیا جائے گا۔ خیال رہے کہ ایران شامی صدر بشار الاسد کا سب سے بڑا حامی ملک ہے۔  دوسری جانب جیش الفتح نامی سُنی جنگجوؤں کے اتحاد نے شیعہ آبادی والے دیہات الفوعہ اور کفریا کا محاصرہ کر رکھا ہے تا کہ حزب اللہ اور اسد فورسز کو پیش قدمی سے روکا جا سکے۔ فریقن کی لڑائی کی وجہ سے عام آبادی درمیان میں پھنس کر رہ گئی ہے۔,شامی دارالحکومت دمشق میں ہونے والے تازہ خونریز واقعات میں کم از کم انچاس افراد مارے گئے ہیں۔ دوسری جانب صدر اسد کے دوست ملک ایران کے وزیر خارجہ بھی نئی تجاویز کے ساتھ شام پہنچ رہے ہیں۔
جرمن وزارت دفاع نے ایسی میڈیا رپورٹوں کی تصدیق کر دی ہے کہ ایرانی جنرل قاسم سلیمانی کی عراق میں کیے گئے امریکی میزائل حملے میں ہلاکت کے بعد جرمنی میں بھی تشدد کا خطرہ ہے۔ اس تناظر میں جرمنی میں دہشت گردی کے خطرے کا لیول بڑھا دیا گیا ہے۔ جرمن پولیس کے مطابق مشرق وسطیٰ میں موجودہ کشیدگی کی وجہ سے جرمنی میں اسرائیلی اور امریکی اہداف کو حملوں کو نشانہ بنایا جا سکتا ہے۔ اتوار کے دن دی ویلٹ میں شائع ہونے والی ایک رپورٹ کے مطابق وفاقی کرمنل آفس (BfV) کی طرف سے سولہ صوبوں کی پولیس کو ہدایات جاری کر دی گئی ہیں کہ بدلتی ہوئی صورتحال کے تناظر میں سکیورٹی کے 'مناسب اقدامات کیے جائیں‘۔ بتایا گیا ہے کہ بالخصوص جرمنی میں امریکی اور اسرائیلی مفادات کو خطرات ہو سکتے ہیں۔ وفاقی پولیس بھی موجودہ صورتحال میں چوکنا ہو چکی ہے۔ کرسچن ڈیموکریٹک یونین (سی ڈی یو) کے قدامت پسند سیاسی رہنما اور داخلہ امور کے ماہر آرمین شوسٹر نے دی ویلٹ سے گفتگو میں کہا ہے کہ جنرل سلیمانی کی ہلاکت کے ممکنہ اثرات کو نظر انداز نہیں کیا جانا چاہیے۔ انہوں نے خبردار کیا کہ اس کے اثرات جرمن سرزمین پر بھی محسوس کیے جا سکتے ہیں۔ شوسٹر کے بقول، ''مشرق وسطیٰ میں تناؤ کی وجہ سے مغربی یورپ میں بھی دہشت گردی کے امکانات بڑھ سکتے ہیں۔‘‘ انہوں نے مزید کہا کہ جرمنی میں ایرانی سرگرمیاں 'طویل عرصے سے سکیورٹی حکام کی توجہ کا مرکز ہیں‘۔ جرمن پارلیمان نے حال ہی میں جرمنی میں ایران نواز لبنانی جنگجو گروہ حزب اللہ کی سرگرمیوں پر پابندی عائد کرنے کا فیصلہ کیا تھا۔,سکیورٹی حکام نے خدشہ ظاہر کیا ہے کہ ایرانی جنرل سلیمانی کی ہلاکت کے بعد جرمنی میں امریکی اور اسرائیلی اداروں کو نشانہ بنانے کا خطرہ ہے۔ ممکنہ خطرات کے پیش نظر متعدد جرمن صوبوں میں سکیورٹی لیول پہلے ہی بڑھایا جا چکا ہے۔
بیلاروس کے دارالحکومت منسک کی سڑکوں پر مظاہرین  نے دو ہفتے قبل ہونے والے متنازع انتخابات کے خلاف  کو احتجاج کرتے ہوئے ایک بڑی ریلی نکالی ہے۔  مظاہرین ایک بار پھر کامیاب ہونے والے صدر لوکاشینکو سے دستبردار ہونے کا مطالبہ کر رہے ہیں۔ وہ 26 برس سے ملک کی سربراہی کر رہے ہیں۔  9 اگست کو ہونے والے انتخابات میں لوکاشینکو دوبارہ صدر منتخب ہوئے تاہم ان نتائج کو سراسر دھوکہ دہی قرار دیا گیا۔ مظاہروں کے پر تشدد ہونے کے باعث چار افراد ہلاک ہوئے جبکہ مظاہرین کا کہنا ہے کہ کئی افراد کو قید کر کے تشدد کا نشانہ بنایا گیا ہے۔  اس سے قبل بیلاروس کے صدر ایلگزینڈر لوکاشینکو کی جانب سے ان کے ملک کی سرحدوں پر بین الاقوامی فوج کے اکٹھا ہونے کے الزامات کے جواب میں نیٹو نے کہا تھا کہ یہ الزامات نے بنیاد ہیں۔  فوجی وردی میں ملبوس صدر کا کہنا تھا کہ انھوں نے ملک کی فوجوں کو ہائی الرٹ پر رہنے کو کہا ہے۔  لوکاشینکو نے الزام عائد کیا ہے کہ نیٹو بیلا روس کو منقسم کرنا چاہتا ہے اور منسک  میں اپنا نیا صدر بٹھانا چاہتا ہے۔  اس کے جواب مںی نیٹو کا کہنا تھا کہ 'اس سے بیلاروسں یا کسی بھی ملک کو کوئی خطرہ نہیں ہے۔ نہ ہی وہ خطے میں فوج کشی کر رہے ہیں۔' بیلاروس کے دارالحکومت منسک کی سڑکوں پر مظاہرین دو ہفتے قبل ہونے والے متنازع انتخابات کے خلاف کو احتجاج کر رہے تھے لتھوینیا کے صدر گیٹانس نوسیڈیا کا خبر رساں ادارے اے ایف پی سے بات کرتے ہوئے کہنا تھا کہ 'بیلاروس کی حکومت کسی بھی قیمت پر ملک کے اندرونی مسائل سے توجہ ہٹانا چاہتی ہے۔ اس کے لیے وہ بے بنیاد بیانات دے رہے ہیں کہ انہیں بیرونی خطرات لاحق ہیں۔' بیلاروس کے صدر کا کہنا تھا کہ وہ اپنے ملک کی افواج کو ملک کی مغربی سرحد پر بھیج رہے ہیں یوکرین کی طرح 95 لاکھ آبادی کا یہ ملک بھی روس اور مغرب کے درمیان دشمنی کا باعث ہے۔ صدر لوکاشینکو روس کے حلیف ہیں۔ انہیں 'یورپ کے آخری آمر حکمران' کے نام سے بھی پہچانا جاتا ہے۔ وہ 26 سال سے ملک کے حکمان ہیں اور زیادہ تر معیشت ریاست کے اختیار میں ہے۔  وہ اپنے مخالفین کے خلاف سنسرشپ اور کریک ڈاؤن کا استعمال کرتے ہیں۔ بیلاروس میں حزب مخالف کی ایک بڑی تحریک میں نئی جمہوری قیادت اور اقتصادی اصلاحات کا مطالبہ کیا جا رہا ہے۔ ان کا کہنا ہے کہ صدر لوکاشینکو نے انتخابات میں دھاندلی کی ہے جنہیں سرکاری طور پر لینڈ سلائیڈ کامیابی حاصل ہوئی۔ ان کے حامیوں کا کہنا ہے کہ صدر کی سختوں نے ہی ملک کو مستحکم رکھا ہوا ہے۔ ,بیلاروس کے دارالحکومت منسک کی سڑکوں پر مظاہرین نے دو ہفتے قبل ہونے والے متنازع انتخابات کے خلاف احتجاج کرتے ہوئے ایک بڑی ریلی نکالی ہےجبکہ بیلاروس کے صدر کی جانب سے ملکی سرحدوں پر بین الاقوامی فوج کے اکٹھا ہونے کے الزامات کو نیٹو نے بے بنیاد قرار دیا ہے۔
بلومبرگ ٹی وی کے مطابق جے پی مورگن چیز اینڈ کمپنی لندن سے اپنے تقریباﹰ 200 ارب یورو یا 230 ارب ڈالر کے اثاثے اب فرینکفرٹ میں اپنے ایک ذیلی ادارے کو منتقل کر رہی ہے اور یہ 'عظیم الجثہ‘ عمل اس سال کے اواخر تک مکمل ہو جائے گا۔ سینکڑوں ارب ڈالر کی اس منتقلی سے واقف ذرائع نے بلومبرگ ٹی وی کو بتایا کہ ان اثاثوں کی منتقلی مکمل ہونے پر جے پی مورگن چیز جرمنی کے بہت بڑے بڑے بینکوں میں سے ایک بن جائے گا۔ جے پی مورگن چیز کے ان اثاثوں کی برطانیہ سے جرمنی منتقلی کے بارے میں جب فرینکفرٹ میں اس امریکی بینک کی ایک ترجمان سے استفسار کیا گیا، تو انہوں نے اس بارے میں کوئی بھی تبصرہ کرنے سے انکار کر دیا۔ تاہم اس ٹرانسفر سے باخبر حلقوں کے مطابق جو 230 ارب ڈالر لندن سے فرینکفرٹ منتقل کیے جا رہے ہیں، وہ اس بینک کی ٹوٹل بیلنس شیٹ کے تقریباﹰ دس فیصد کے برابر بنتے ہیں۔ اس سب سے بڑے امریکی بینک کی لندن شاخ میں سولہ ہزار ملازمین کام کرتے ہیں۔ اب یہ بینک اپنے کاروبار کے ایک حصے کو برطانیہ سے کہیں اور منتقل کرنے کے بارے میں سوچ رہا ہے۔ اس بینک کے سربراہ جیمی ڈائمن نے ریفرنڈم سے پہلے ہی کہہ دیا تھا کہ ایک سے لے کر چار ہزار تک آسامیاں کہیں اور منتقل کی جا سکتی ہیں۔,امریکا کا ایک بہت بڑا بینک برطانیہ میں اپنے سینکڑوں ارب ڈالر کے اثاثے اب جرمنی منتقل کر رہا ہے۔ جے پی مورگن چیز اینڈ کمپنی کے اس اقدام کو بریگزٹ کے باعث برطانیہ کو ہونے والا ’پہلا بہت بڑا نقد نقصان‘ قرار دیا جا رہا ہے۔
 عرب لیگ کے مبصرین حمص کے بعد درعا، حماء اور ادلیب کی صورتحال کا جائزہ لے رہے ہیں۔ تاہم ضلع باب امر میں انہیں تباہ حال گھر دکھائی دیئے اور وہاں کی مقامی آبادی نے انہیں اپنے اوپر ڈھائے جانے والے مظالم کی داستانیں بھی سنائیں۔ ساڑھے سات سو قیدیوں کی رہائی کے بعد شام کے سرکاری ٹیلی وژن نےحکومت کے اس اقدام کی انتہائی تعریف کی ہے۔ انسانی حقوق کی تنظیموں کے بقول شامی ادارے سینکڑوں کی تعداد میں سیاسی قیدیوں کو مبصر مشن کی نظروں سے خفیہ بھی رکھے ہوئے ہیں۔ عرب مبصرین شام کی صورتحال کا جائزہ لینے کے لیے اب مزید شہروں کا رخ کر رہے ہیں۔ ماہرین کا کہنا ہے کہ اب ان تین شہروں میں بھی انہیں اسی طرح کی صورتحال دکھائی دے گی۔ مبصر مشن کے سربراہ مصطفیٰ دابی نے صورتحال کی مکمل جانچ پڑتال کے لیے مزید وقت مانگا ہے۔  مختلف حلقے یہ سوال بھی کر رہے ہیں کہ 150 مبصرین پر مشتمل ٹیم کے لیے یہ کس طرح سے ممکن ہے کہ وہ چار ہفتوں کے دوران شام جیسے بڑے ملک کے حالات کا صحیح اندازہ لگا سکے۔ حُمص جیسے شہر میں انہوں نے صرف چند گھنٹے ہی صرف کیے، جو اصل حقائق سے واقف ہونے کے لیے بہت ہی کم ہیں۔ ساتھ ہی شامی اپوزیشن نے بھی مبصر مشن کی اب تک کی کارکردگی کو تنقید کا نشانہ بنایا ہے۔,عرب لیگ کا مبصر مشن تین دنوں سے شام میں موجود ہے۔ اس دوران مشن کے اراکین حُمص کا دورہ کر چکے ہیں۔ مشن کے سربراہ کے بیان سے یہ تاثر ملتا ہے کہ شام میں حالات خراب تو ہیں لیکن تشویشناک حد تک نہیں۔
 اس سروے کے دوران سوالوں کے جواب دینے والی ملازمت پیشہ خواتین میں سے 76 فیصد نے بتایا کہ انہیں جنسی طور پر ہراساں کیا گیا۔ اس رپورٹ کے مطابق پاکستان میں اقلیتی خواتین سماجی اور معاشی ترقی کے ضمن میں بھی عام آبادی کے مقابلے میں پس ماندہ ہیں۔ اس تحقیق کے نتیجے میں سامنے آنے والی ایک اچھی بات یہ ہے کہ بین ا لمذاہبی تعلقات کے ضمن میں پاکستان کی زیادہ تر اقلیتی خواتین یعنی 55 فیصد عورتوں کا خیال ہے کہ پاکستان کا عمومی ماحول ان کے لیے سازگار ہے لیکن خواتین کی بڑی تعداد کا یہ بھی خیال تھا کہ شانتی نگر اور گوجرہ جیسے واقعات کی صورت میں مقامی آبادی ان کا ساتھ نہیں دے گی۔  اس رپورٹ کے ایک مصنف اور قومی کمیشن برائے امن و انصاف کے ایگزیکٹو ڈائریکٹر پیٹر جیکب نے ڈوئچے ویلے کو بتایا کہ یہ امر خوش آئند ہے کہ اقلیتی خواتین کی بہت بڑی تعداد اپنے قومی شناختی کارڈ بھی بنوا چکی ہے اور وہ اپنا ووٹ کا حق بھی استعمال کر رہی ہے۔ ایک سوال کے جواب میں ان کا کہنا تھا کہ پاکستانی معاشرے میں اقلیتی خواتین کو نہ صرف اقلیت ہونے کے ناطے بلکہ خواتین ہونے کی وجہ سے بھی دوہرے تعصب کا سامنا رہتا ہے۔ ان کے بقول تیس فیصد خواتین نے اس سروے میں پوچھے جانے والے حساس نوعیت کے سوالوں کے جوابات نہیں دیے۔ جس سے ان میں پائے جانے والے خوف و خدشات کا اندازہ لگایا جا سکتا ہے۔,بدھ کے روز لاہور میں اقلیتی خواتین سے متعلق ایک تحقیقاتی رپورٹ جاری کی گئی۔
 برسبین سمٹ میں مختلف اقتصادی امور سمیت کئی شعبوں میں ترقی اور بہتری سے متعلق فیصلے کیے گئے۔ اس سربراہی اجلاس کا سب سے اہم فیصلہ یہ ہے کہ یہ 20 ریاستیں اگلے پانچ سال کے دوران اپنی مجموعی اقتصادی پیداوار میں 2.1 فیصد اضافے کو یقینی بنائیں گی۔  ان ملکوں میں اضافی اقتصادی ترقی کی اس شرح کی مالیت دو ٹریلین ڈالر کے برابر ہو گی۔ شروع میں یہ ہدف دو فیصد رکھا گیا تھا، جسے برسبین میں بڑھا کر 2.1 فیصد کر دیا گیا۔ اقصادی ترقی کی اس شرح کو یقینی بنانے کے لیے گروپ کی رکن ریاستیں داخلی پالیسی اصلاحات متعارف کرائیں گی۔ اسی پروگرام کو برسبین ایکشن پلان کا نام دیا گیا ہے۔  دیگر اہم فیصلوں میں سے ایک روزگار کی منڈیوں میں مردوں اور خواتین کے درمیان پائے جانے والے فرق کے خاتمے سے متعلق ہے۔ 2025 تک گروپ کے رکن ملک اپنی اپنی لیبر مارکیٹ میں خواتین کی شمولیت میں اضافے کو یقینی بنائیں گے۔ اس طرح اگلے قریب ایک عشرے میں جی ٹوئنٹی ریاستوں میں مزید 100 ملین خواتین کو افرادی قوت کا حصہ بنایا جائے گا۔  برسبین سمٹ میں یہ فیصلے بھی کیے گئے کہ توانائی کا موضوع آئندہ سے جی ٹوئنٹی کے ایجنڈے کے مرکز میں ہو گا جب کہ مغربی افریقہ میں ایبولا وائرس کے وبائی پھیلاؤ کے خلاف مربوط عالمی ردعمل کی پوری تائید و حمایت کی جائے گی۔,اقتصادی حوالے سے دنیا کے 20 بڑے ملکوں پر مشتمل جی ٹوئنٹی کہلانے والے گروپ کی دو روزہ سالانہ سربراہی کانفرنس آج آسٹریلیا کے شہر برسبین میں ختم ہو گئی۔ ان ملکوں کا عالمی معیشت میں حصہ 85 فیصد بنتا ہے۔
آل انڈیا انسٹیٹیوٹ آف میڈیکل ریسرچ یعنی ایمز نے سُشانت سنگھ راجپوت کی موت کی میڈیکل رپورٹ سی بی آئی کو سونپ دی ہے جس کے مطابق اداکار کی موت موت قتل کا معاملہ نہیں ہے۔  ایمز کے فارینزک بورڈ کے سربراہ ڈاکٹر سُدھیر گپتا نے بی بی سی کے نامہ نگار سلمان راوی کو بتایا کہ 'ہم نے اپنی رپورٹ کے نتائج تفتیش کرنے والے اہلکاروں کو سونپ دیے ہیں۔ یہ پھندے سے لٹک کر خود کشی کرنے کا معاملہ ہے۔ پھندے سے لٹکنے کے علاوہ جسم پر کسی قسم کے زخم موجود نہیں تھے۔ جسم یا کپڑوں پر کسی قسم کی زبردستی یا تشدد کے نشانات نہیں تھے۔' ایمز کے اس فورینزک میڈیکل بورڈ کو سُشانت سنگھ کی موت کے معاملے کی تفتیش کے لیے تشکیل دیا گیا تھا اور اس میں سات ڈاکٹر شامل تھے۔  بورڈ نے سی بی آئی کو اپنی رپورٹ کے بارے میں تفصیلی طور پر مطلع کر دیا ہے۔ سُشانت سنگھ راجپوت کی موت کے معاملے کی تفتیش انڈیا کے وفاقی تفتیشی ادارہ سینٹرل بیورو آف انویسٹیگیشن یعنی سی بی آئی کر رہی ہے۔ اداکار سُشانت سنگھ راجپوت کی موت کی تفتیش کے بارے میں پیر کو سی بی آئی نے ایک بیان میں کہا تھا کہ معاملے کی پیشہ ورانہ طریقے سے تفتیش جاری ہے اور اس میں کسی بھی اہم پہلو کو نظر انداز نہیں کیا گیا ہے۔ اس بیان سے چند روز قبل اداکار کے خاندان کے وکیل وکاس سنگھ نے دعویٰ کیا تھا کہ ’اداکار کا گلا دبا کر قتل کیا گیا تھا‘ اور الزام عائد کیا تھا کہ سی بی آئی تحقیقات میں نرمی سے کام لے رہی ہے۔ وکاس سنگھ نے 25 ستمبر کو ایک ٹویٹ میں کہا تھا کہ 'سی بی آئی سشانت سنگھ راجپوت کی مبینہ خودکشی کی تفتیش میں انہیں خود کشی کے لیے ورغلانے کے معاملے کو قتل کے معاملے میں تبدیل کرنے میں وقت لگا رہی ہے، میں اس سے مایوس ہوں۔ ایمس ہسپتال کی میڈیکل ٹیم کے ایک ڈاکٹر نے مجھے بتایا تھا کہ میں نے انھیں جو تصویر بھیجی تھی وہ 200 فیصد اس جانب اشارہ کرتی ہے کہ یہ موت گلا دبانے سے ہوئی تھی، خودکشی نہیں تھی۔'  حالانکہ مقامی میڈیا کے مطابق ایمس کی فورینزک ٹیم کے سربراہ سدھیر گپتا نے ان دعووں کو مسترد کیا تھا اور کہا تھا کہ 'سی بی آئی کو ابھی تک کوئی نتائج نہیں سونپے گئے ہیں۔ حتمی میٹنگ ابھی ہونی ہے۔ صرف تصویر دیکھ کر کوئی رائے قائم نہیں کی جا سکتی ہے۔ ہمارا مشورہ واضح ہوگا اور مکمل طور پر شواہد پر مبنی ہوگا۔' اس دوران سُشانت کی سابقہ گرل فرینڈ اور اداکارہ ریا چکرورتی این سی بی کی حراست میں ہیں۔ انھیں 9 ستمبر کو 34 سالہ سُشانت سنگھ کے لیے منشیات کا انتظام کرنے کے الزام میں گرفتار کیا گیا تھا۔ ,آل انڈیا انسٹیٹیوٹ آف میڈیکل ریسرچ یعنی ایمز نے سُشانت سنگھ راجپوت کی موت کی میڈیکل رپورٹ سی بی آئی کو سونپ دی ہے جس کے مطابق اداکار کی موت موت قتل کا معاملہ نہیں ہے۔
 ماتیو رینزی کا تعلق بھی اسی ڈیموکریٹک پارٹی سے ہے جس سے مستعفی ہو جانے والے وزیر اعظم اینریکو لیٹا تعلق رکھتے ہیں۔ لیکن لیٹا کے برعکس رینزی اس پارٹی کے سربراہ ہیں۔ انہوں نے پارٹی فیصلے کے بعد بڑی عقلمندی سے لیٹا کو استعفے کے ذریعے اقتدار سے علیحدہ کرنے کے نتیجے میں اپنے لیے راہ ہموار کی۔  رینزی اطالوی شہر فلورنس کے میئر ہیں اور ان کی وزارت عظمیٰ کے عہدے پر نامزدگی ملکی صدر جورجیو ناپولیتانو کے ساتھ آج روم میں ہونے والی اس ملاقات میں عمل میں آئی، جو ایک گھنٹے سے بھی زیادہ دیر تک جاری رہی۔  حکومت سازی کی دعوت کے بعد رینزی نے اس ملاقات کے اختتام پر صحافیوں کو بتایا کہ وہ فوری طور پر نئی مخلوط حکومت کے قیام کے لیے سرگرم ہو جائیں گے۔ ماتیو رینزی نے کہا کہ اپنی سربراہی میں اٹلی کی آئندہ حکومت کے قیام سے متعلق اپنی جماعت کی ممکنہ اتحادی پارٹیوں کے رہنماؤں کے ساتھ ان کی بات چیت کل منگل سے شروع ہو جائے گی۔  نیوز ایجنسی ایسوسی ایٹڈ پریس نے روم سے اپنی رپورٹوں میں لکھا ہے کہ صدر ناپولیتانو سے ملاقات کے بعد صحافیوں سے اپنی گفتگو میں ماتیو رینزی نے جن الفاظ کے ساتھ اپنی فوری سیاسی ترجیحات کا خلاصہ پیش کیا، وہ یہ تھے کہ وہ اپنی تمام تر توانائی، ہمت، جذبے اور مواقع کو استعمال میں لاتے ہوئے سب سے پہلے سب سے ضروری مسئلے پر توجہ دیں گے یعنی اٹلی میں روزگار کی منڈی پر۔,اطالوی صدر جورجیو ناپولیتانو نے آج پیر کو ماتیو رینزی کو نئی حکومت کے قیام کی باقاعدہ دعوت دے دی۔ 39 سالہ رینزی اٹلی میں سربراہ حکومت کے عہدے کے لیے نامزد کیے جانے والے آج تک کے سب سے کم عمر سیاستدان ہیں۔
مائیک مولن نے مزید کہا، ’میں افغانستان کی صورتحال میں واضح بہتری دیکھ رہا ہوں، ایک سال پہلے کے مقابلے میں وہاں ڈرامائی تبدیلی آئی ہے تاہم سکیورٹی کی حوالے سے اب بھی اس ملک کو بڑے چیلنجز کا سامنا ہے۔ لیکن مجھے اس ساری صورتحال پر کوئی تعجب نہیں ہے‘۔ مولن کے بقول گزشتہ برس طالبان کا ایک نہایت دہشتناک سال تھا، انہوں نے جوابی حملوں کی ٹھان رکھی تھی اور اِسی عزم کے ساتھ طالبان اب بھی سینہ سپر ہیں۔ ایڈمرل مائیک مولن نے اس امر کا اقرار کیا ہے کہ افغانستان کی سرحد سے ملحقہ پاکستانی قبائلی علاقوں میں باغیوں کے محفوظ ٹھکانوں کی موجودگی نیٹو کی سربراہی میں افغانستان متعینہ بین الاقوامی سکیورٹی اسسٹنس فورس آئی سیف کے لیے مسلسل مسئلہ بنی ہوئی ہے۔ مولن کہتے ہیں، ’علاقائی امن اور سلامتی کے لیے باغیوں کے محفوظ ٹھکانوں کے مسئلے سے نمٹنا ناگزیر ہے اورکسی طویل المیعاد کامیابی کے لیے اس کا کوئی حل تلاش کیا جانا چاہیے‘۔ ایڈمرل مائیک مولن نے اپنے انٹرویو میں یہ بیانات جنگ سے تباہ حال ملک افغانستان کے دو روزہ دورے کے اختتام پر دیے۔ قبل ازیں کابل میں ایک پریس کانفرنس سے خطاب کرتے ہوئے مولن نے کہا، ’یہ کہنا حق بجانب ہو گا کہ افغانستان کے حکومتی اہلکاروں کو اپنے عوام کی خواہشات اور امیدوں پر پورا اترنے کے لیے بہت محت اور لگن سے کام کرنا ہوگا‘۔,امریکی چیئر مین جوائنٹ چیفس آف اسٹاف ایڈمرل مائیک مولن نے کہا ہے کہ جنگ سے تباہ حال ملک افغانستان میں سکیورٹی کی صورتحال بہتر ہوئی ہے تاہم وہاں حالیہ دنوں میں نظر آنے والا تشدد میں اضافہ تشویشناک ہے۔
پنجاب کے صوبائی دراحکومت میں پاکستانی کرکٹ ٹیم کے استقبال کے لئے انتظامات تیزی سے مکمل کئے جا رہے ہیں ، پاکستان کرکٹ بور ڈ کے ذرائع نے یہ امکان ظاہر کیا ہے کہ عبدالرزاق، شاہد آفریدی اور فواد عالم سمیت کئی کھلاڑی لاہور پہنچنے والی ٹیم کے ساتھ نہیں ہوں گے بلکہ یہ کھلاڑی ایک روز بعد پاکستان پہنچیں گے ۔ اگرچہ یہ پہلا موقع ہے کہ پاکستان کی فاتح کرکٹ ٹیم صبح سویرے دن چڑھنے سے بھی پہلے اپنے وطن واپس پہنچے گی لیکن اس کے باوجود کرکٹ کے شائقین کی بڑی تعداد علامہ اقبال انٹر نیشنل ائرپورٹ پہنچنے کی توقع کی جا رہی ہے۔اس صورت حال میں پنجاب حکومت نے فاتح ٹیم کو سرکاری پروٹوکول دینے کااعلان کیا ہے۔پنجاب حکومت کے ترجمان پرویز رشید نے بتایا کہ دہشت گردی کے خطرے کے پیشِ نظرٹیم اور اس کا استقبال کرنے والوں کی حفاظت کے لیے خصوصی انتظامات کئے جا رہے ہیں۔  ٹیم کے استقبال کے لیے وفاقی مشیر داخلہ رحمان ملک ارکان پارلیمنٹ اور پاکستان کرکٹ بورڈ کے حکام بھی ائرپورٹ پر موجود ہوں گے ۔ ادھر پنجاب اسمبلی میں حکومت اور حزب اختلاف سے تعلق رکھنے والے اراکین نے سوموار کے روز پاکستانی کرکٹ ٹیم کو شاندار کامیابی پر مبارکباد پیش کی اور پنجاب حکومت سے مطالبہ کیا کہ وفاقی حکومت کی طرح صوبائی حکومت بھی پاکستان کی فاتح کرکٹ ٹیم کے کھلاڑیوں کے لئے نقد انعامات کا اعلان کرے۔ تنویر شہزاد، لاہور ادارت : عاطف بلوچ,ٹونٹی ٹونٹی ورلڈ کپ میں فتح حاصل کرنے والی پاکستانی کرکٹ ٹیم منگل کی صبح 3:00 بجے لاہور پہنچ رہی ہے اور ٹیم کے استقبال کے لئے شاندار انتظام کئے گئے ہیں۔ عوام کی ایک بڑی تعداد لاہور ائر پورٹ پر جمع ہو چکی ہے۔
حامد میر کے مطابق  ان کے سابق صدر کے ساتھ انٹرویو کا جائزہ پیر کو جیو نیوز کی ایڈیٹوریل کمیٹی نے بھی لیا   اور اس کمیٹی نے انٹرویو کے کچھ حصوں کو ایڈیٹ کر دیا، جس پر انہوں نے اعتراض کیا لیکن حامد میر کے اعتراضات کے باوجود کمیٹی نے اپنا فیصلہ تبدیل نہیں کیا۔ لیکن یہ پروگرام نشر ہونے کے کچھ ہی دیر بعد جیو نیوز کی نشریات سے ہٹا دیا گیا۔ حامد میر کے مطابق جیو نیوز کی انتظامیہ نے بتایا کہ وہ دباؤ میں ہے۔ واضح رہے کہ  آصف زرداری آج کل نیب کی تحویل میں ہیں اور اپنے پروڈکشن آرڈر جاری ہونے کے بعد وہ گزشتہ ہفتے قومی اسمبلی کے اجلاس میں شریک تھے۔ انٹرویو کو نشریات سے ہٹا دیے جانے کے فوری بعد حامد میر نے ٹویٹر پر لکھا،'' جنہوں نے آصف علی زرداری کا انٹرویو نشر ہونے سے رکوایا  ان میں اتنی جرات نہیں کہ کھل کر قبول کریں کہ یہ انٹرویو انہوں نے رکوایا۔‘‘ ایک اور ٹویٹ میں حامد میر نے لکھا،'' میں اپنے ناظرین سے معافی ہی مانگ سکتا ہوں کہ ایک انٹرویو شروع ہوا اور پھر  اسے روک  دیا گیا۔ میں جلد تفصیلات بتاؤں گا۔ لیکن یہ سمجھنا مشکل نہیں کہ  یہ انٹرویو کس نے رکوایا۔ ہم آزاد ملک میں نہیں رہ رہے ہیں۔‘‘ ,گزشتہ روز پاکستان کے سابق صدر آصف علی زرداری کا ٹی وی انٹرویو جیو نیوز پر نشر ہونے کے کچھ ہی دیر بعد چینل سے ہٹا دیا گیا۔ پروگرام کے میزبان حامد میر کا کہنا ہے کہ یہ سمجھنا بہت آسان ہے کہ یہ انٹرویو کس نے رکوایا۔
 ماضی میں انگیلا میرکل کو یونانی باشندوں کی طرف سے سخت تنقید کا سامنا رہا ہے کیونکہ وہ ایتھنز حکومت پر میرکل کی طرف سے سیاسی اصلاحات اور مؤثر بچتی پروگرام کے لیے غیر معمولی دباؤ کو یونان کی اقتصادی زبوں حالی کا ذمہ دار ٹھہراتے رہے ہیں۔ یونانی باشندوں کے خیال میں حکومت کے بچتی پروگرام کی وجہ سے ملک میں بے روزگاری کی شرح 28 فیصد تک پہنچی جو ایک ریکارڈ تھا۔ یہی وجہ ہے کہ 2012 ء میں جب جرمن چانسلر یونان کے دورے پر ایتھنز پہنچی تھیں تو اُن کو خوُش آمدید کہنے کی بجائے 60 ہزار سے زائد یونانی باشندوں نے سڑکوں پر نکل کر اُن کے خلاف احتجاج کیا تھا۔  اس بار میرکل کے دورے پر اُن کے خلاف بڑے پیمانے پر احتجاج کی توقع نہیں کی جا رہی ہے کیونکہ اس اثناء میں یونان کی اکثریت یہ سمجھ چکی ہے کہ اُن کے ملک کے مالی بحران کی وجہ یونان کا ناقص مالیاتی نظام اور بجٹ ہے اور یونانی باشندے اس کا ذمہ دار قدامت پسند قیادت والی مخلوط حکومت کو ٹھہرا رہے ہیں۔ وزیر اعظم سمارس کو اس وقت آئندہ یورپی الیکشن سے خطرات لاحق ہیں جو ایتھنز حکومت کے خلاف عدم اعتماد کے اظہار کا ریفرنڈم ثابت ہو سکتے ہیں۔,جرمن چانسلز انگیلا میرکل آج مالی بحران کے شکار ملک یونان کا دورہ کر رہی ہیں۔ اُن کا یہ دورہ غیر معمولی اہمیت کا حامل ہے۔ ایک روز قبل ہی یونان چار سال باہر رہنے کے بعد انٹر نیشنل بانڈ مارکیٹ میں دوبارہ شامل ہوگیا ہے۔
 تاہم ابھی تک یہ واضح نہیں ہے کہ کرفیو ختم کرنے کا مقصد مظاہرین کے غم و غصے کو وقتی طور دور کرنا ہے یا سری نگر میں اب دوبارہ کرفیو لگایا ہی نہیں جائے گا۔  سری نگر میں موبائل فون اور انٹرنیٹ سروسز تاحال بندش کا شکار ہیں جبکہ جنوبی علاقوں میں ابھی تک کرفیو نافذ ہے، جہاں حالیہ پرتشدد مظاہروں کے دوران زیادہ تر ہلاکتیں ہوئی ہیں۔  گزشتہ دو ہفتوں سے جاری کشیدگی کی اس تازہ لہر کے نتیجے میں بھارت کے زیر انتظام کشمیر میں اب تک کم از کم پچاس کشمیری ہلاک ہو چکے ہیں۔  اس دوران ان مظاہرین اور سکیورٹی فورسز کے مابین جھڑپوں کی اطلاعات بھی ہیں۔ عینی شاہدین نے بتایا کہ اس دوران بھارتی پولیس فورس نے مشتعل مظاہرین کو منتشر کرنے کے لیے آنسو گیس کے شیل بھی فائر کیے۔  بھارت کے زیر انتظام کشمیر میں تشدد کا یہ تازہ سلسلہ اس وقت شروع ہوا تھا، جب آٹھ جولائی کو نوجوان باغی لیڈر برہان وانی بھارتی فوجیوں کے ساتھ ایک جھڑپ میں مارا گیا تھا۔ کشمیری مظاہرین اور پولیس فورس کے مابین ہونے والی جھڑپوں کے باعث اب تک ہزاروں افراد زخمی بھی ہو چکے ہیں۔  نئی دہلی کے زیر انتظام کشمیر میں متعدد باغی گروہ فعال ہیں، جن میں مقتول باغی رہنما برہان وانی کا ’حزب المجاہدین‘ نامی گروہ بھی شامل ہے۔ یہ باغی گروپ کشمیر کو بھارت سے آزادی دلانے اور اس کے پاکستان کے ساتھ الحاق کی خاطر کشمیر میں تعینات تقریباﹰ پانچ لاکھ بھارتی فوجی اہلکاروں کے خلاف گزشتہ کئی عشروں سے اپنی مسلح جدوجہد جاری رکھے ہوئے ہیں۔,بھارتی حکام نے سری نگر میں گزشتہ سترہ دنوں سے نافذ کرفیو ختم کر دیا ہے تاہم بھارت کے زیر انتظام کشمیر کے اس مرکزی شہر میں کشمیری مظاہرین اور پولیس کے مابین پرتشدد جھڑپوں کا سلسلہ بدستور جاری ہے۔
امریکہ کے 35ویں صدر جان ایف کینیڈی کو 22 نومبر 1963 کو ریاست ٹیکساس کے شہر ڈیلاس میں قتل کر دیا گیا تھا۔ اس واقعے کے 57 برس بعد بھی کئی لوگوں کے ذہنوں میں سوالات ہیں کہ کیا جے ایف کے کہلائے جانے والے صدر کا قاتل لی ہاروے اوسوالڈ ہی تھا یا کوئی اور۔ اس دن کی مناسبت سے یہ مضمون دوبارہ شائع کیا جا رہا ہے جسے پہلے بار 25 اکتوبر 2017 میں شائع کیا گیا تھا۔  جمعرات کو امریکی صدر کینیڈی کے قتل کے بارے میں دستاویزات افشا کی جا رہی ہیں۔ ان میں کیا حیران کن راز چھپے ہو سکتے ہیں؟ بہت سے لوگوں کو یاد ہے کہ کینیڈی کے قتل کی خبر ملتے وقت وہ کہاں تھے اور کیا کر رہے تھے۔ ٹونی گلوور ڈیلس سڑک کے کنارے کھڑی کینیڈی کو دیکھ رہی تھیں۔ ان کی عمر 11 برس تھی۔ روبی کو اوسوالڈ قتل کا مجرم ٹھہرایا گیا اور انھیں سزائے موت سنائی گئی۔ انھیں نے اس کے خلاف اپیل کی لیکن وہ 1967 میں کینسر کے ہاتھوں ہلاک ہو گئے۔  جیفرسن مورلی اخبار واشنگٹن پوسٹ کے سابق رپورٹر ہیں جنھوں نے اس قتل پر کئی کتابیں تحریر کر رکھی ہیں۔ ان میں سے ایک کتاب اسی ہفتے چھپی ہے اور یہ سی آئی اے کے سابق کاؤنٹر انٹیلی جنس چیف جیمز اینگلٹن کے بارے میں ہے۔  انھیں شبہ ہے کہ اوسوالڈ نے کینیڈی کو قتل کیا تھا۔ ان کے خیال میں گولی کینیڈی کے سامنے سے آئی تھی جب کہ اوسوالڈ پیچھے تھے۔  ٹیکسس کے گورنر جان کونلی بھی صدر کی کار میں سفر کر رہے تھے اور انھیں بھی گولی لگی تھی۔ تاہم وہ کہتے ہیں کہ ان کو لگنے والی گولی وہ نہیں تھی جو صدر کو لگی تھی۔ یہ بات وارن کمیشن کے خلاف جاتی ہے۔  'سرکاری کہانی میں کہا گیا ہے کہ اوسوالڈ نامی ایک شخص نے، جس کے بارے کوئی نہیں جانتا کہ وہ کون تھا، اچانک غیب سے نمودار ہو کر صدر کو قتل کر ڈالا۔ یہ کہانی بالکل غلط ہے۔ یہ بھی معلوم ہوا ہے کہ اوسوالڈ، جو خود کو مارکسسٹ کہتا تھا، کینیڈی کے قتل سے دو ماہ پہلے ستمبر 1963 میں میکسیکو میں کیوبا اور روس کے سفارت خانوں میں گیا تھا۔  'یقینی طور پر فیدل کاسترو کے پاس صدر کینیڈی کو قتل کرنے کا جواز موجود تھا۔ کیونکہ امریکہ خود کاسترو کو قتل کرنے کی کوشش کر رہا تھا۔' بروس میروگلیو کیلی فورنیا میں وکیل ہیں۔ انھوں نے کینیڈی اور ان کے قتل کے بارے میں 'ہزاروں' کتابیں پڑھ رکھی ہیں۔ وہ نہیں سمجھتے کہ کوئی دوسرا بندوق بردار بھی تھا اور ان کے خیال میں جمعرات کو جاری کی جانے والی دستاویزات میں کوئی بڑا انکشاف نہیں سامنے آنے والا۔ ,جمعرات کو امریکی صدر کینیڈی کے قتل کے بارے میں دستاویزات افشا کی جا رہی ہیں۔ ان میں کیا حیران کن راز چھپے ہو سکتے ہیں؟
 بدھ کے روز وینس فلم فیسٹیول کا افتتاح میکسیکو سے تعلق رکھنے والے ڈائریکٹر الیخاندرو گونزالیس کی فلم ’برڈ مین‘ سے ہوا۔ اس فلم میں مرکزی کردار مائیکل کیٹن ادا کر رہے ہیں۔ کیٹن ’بیٹ مین‘ اور ’بیٹل جوس‘ نامی فلموں کے حوالے سے جانے جاتے ہیں۔ ’برڈ مین‘ بھی ان بیس فلموں میں شامل ہے، جو گولڈن لائن کے مقابلے میں شامل ہیں۔ اس فیسٹیول کے دونوں سربراہ پاؤلو باراتا اور البیرتو باربیرا کے مطابق فلمی میلے کا پروگرام انتہائی دلچسپ انداز میں ترتیب دیا گیا ہے۔ ان کے بقول میلے کے دوران مجموعی طور پر پچپن فلمیں دکھائی جائیں گی۔ اس کے علاوہ وینس کلاسک کے شعبے میں فلمی دنیا کی21 نایاب تخلیقات کو تکنیکی طور پر جدید اور بہتر بنا کر پیش کیا جا رہا ہے۔  تاریخی شہر وینس میں گیارہ دن تک فلمیں اور فلمی ستارے ہی دکھائی دیں گے اور آخر میں ایک ہی ہدایتکار گولڈن لائن کا حقدار ٹھہرایا جائے گا۔ گولڈن لائن کے حقدار فاتح آکن ہوتے ہیں یا الیخاندرو گونزالیس، اس کا فیصلہ جیوری کرے گی، جس کی قیادت فرانس کے مشہور فلم کمپوزر الیکساندرے دیسپلا کریں گے، جو ’دی کنگز اسپیج‘ اور ’ہیری پوٹر اینڈ دی ڈیتھلی ہالوز‘ جیسی فلموں کی موسیقی دے چکے ہیں۔ جیوری میں جرمن ہدایتکار فلپ گروئننگ بھی شامل ہیں، جو 2013ء میں وینس فلم فیسٹیول میں ایک خصوصی ایوارڈ حاصل کر چکے ہیں۔,ستائیس اگست سے وینس میں اکہتر واں بین الاقوامی فلمی میلہ شروع ہو گیا ہے، جو چھ ستمبر تک جاری رہے گا۔ دنیا کے اس سب سے پرانے میلے میں گولڈن لائن کے اعلیٰ ترین اعزاز کے لیے مقابلے کے شعبے میں بیس فلمیں شامل ہیں۔
 بدھ کو خصوصی دورے پر کوئٹہ پہنچنے کے بعد امن وا مان کے حوالے سے ہونے والے ایک اعلیٰ سطحی اجلاس سے خطاب کے دوران صدر پاکستان کا کہنا تھا کہ بلوچستان ملک کا اہم ترین حصہ ہے اور یہاں امن قائم کیے گئے بغیر ملک میں استحکام نہیں آ سکتا۔ اس لیے اب وقت آگیا ہے کہ ایسےعناصر کا صفایا کیا جائے جوکہ عسکریت پسندی کی آڑ میں ملک کی جڑیں کھوکھلی کر رہے ہیں ۔  صدر کو بتایا گیا کہ بلوچستان میں سیکورٹی کا جامع پلان مرتب کیا گیا ہے اور کسی بھی دہشت گردی کے ممکنہ واقعے سے بروقت نمٹنے کے لیے ٹھوس اقدامات کئے گئے ہیں تاکہ شہریوں کی جان ومال کو تحفظ فراہم کیا جا سکے۔ اس موقع پر صوبائی وزیر داخلہ میر سرفراز بگٹی نے صدر کو بتایا کہ بلوچستان میں عسکریت پسندوں کے خلاف سیکورٹی فورسز نے موثر کارروائیاں کی ہیں اور ان کارروائیوں کی وجہ صوبے میں نہ صرف امن و امان کی صورتحال میں بہتری واقع ہوئی ہے بلکہ تخریب کاری پھیلانے کے کئی منصوبوں کو بھی ناکام بنایا گیا ہے۔  صدرممنون حسین نے صوبائی حکومت کو ہدایت کی کہ صوبے میں شورش کے خاتمے کے لیے ان مسلح گروپوں کے خلاف بھی کارروائی کی جائے جو کہ اپنے مفادات کے لیے حکومتی رٹ کو چیلنج کر رہے ہیں ۔ دورہ بلوچستان کے دوران صدر پاکستان آج بروز جمعرات ضلع زیارت میں قائد اعظم ریزیڈنسی کا دورہ بھی کریں گے اور وہاں انہیں صوبے میں مختلف ترقیاتی منصوبوں کے حوالے سے بریفنگ دی جا ئے گی۔,پاکستانی صدر ممنون حسین نے نے کہا ہے کہ شورش زدہ صوبے بلوچستان میں قیام امن کی خاطر دہشت گردوں کے خلاف بلا تفریق کارروائی کی جا رہی ہے اور ملک سے شدت پسندی کے خاتمے پر حکومت کوئی سمجھوتہ نہیں کرے گی۔
امریکہ اور انڈیا کے درمیان خوشگوار تعلقات ماضی قریب میں اس وقت زیادہ دکھائی دینے لگے جب انڈیا کے وزیراعظم نریندر مودی نے گزشتہ برس امریکہ کا دورہ کیا اور ’ہاؤڈی مودی‘ کے نام سے منعقدہ شاندار ایونٹ کے ذریعے وہاں موجود انڈین شہریوں سے خطاب کیا۔  امریکی صدر کا یہ دورہ شروع ہونے سے پہلے وائٹ ہاوس کے ٹوئٹر ہینڈل نے انڈین صدر رام نارتھ کووند، انڈین وزیراعظم نریندر مودی، وزیر اعظم آفس، امریکہ میں موجود انڈین سفارتخانے، انڈیا میں موجود امریکی سفارتخانے اور انڈیا میں تعینات امریکی سفارت کار کے ٹویٹر اکاونٹس کو فالو کرنا شروع کر دیا۔ لیکن اس ہفتے کے آغاز میں وائٹ ہاوس نے یکدم ان چھ اکاونٹس کو ان فالو کر دیا۔ یہ بات منظر عام پر آئی تو انڈیا کے سیاسی حلقوں میں چہ مگوئیاں شروع ہوئیں۔  انڈیا میں حزب اختلاف کی جماعت کانگریس کے رہنما راہل گاندھی نے اس عمل پر تشویش کا اظہار کرتے ہوئے ٹویٹر پر لکھا: ’امریکی وائٹ ہاوس کی جانب سے ہمارے صدر اور وزیراعظم کو ان فالو کیے جانے پر میں مضطرب ہوں۔ میں وزارت خارجہ پر زور دیتا ہوں کہ وہ اس معاملے کا نوٹس لے۔‘ اس واقعے پر انڈین عوام نے اپنے غصے کا اظہار سوشل میڈیا پر کچھ الگ ہی انداز میں کرنا شروع کیا۔ ٹوئٹر پر ایک ہیش ٹیگ کورونا کریئر ٹرمپ کے ساتھ لوگوں نے امریکی صدر کو انڈیا میں کورونا وائرس کے پھیلاؤ کا ذریعہ قرار دیا۔  ایک اور صارف نے لکھا: ’قوم جاننا چاہتی ہے، وائٹ ہاوس نے انڈیا کے وزیراعظم کو ان فالو کیوں کیا؟ نمستے ٹرمپ دوستی کا کیا ہوا؟ اس فالو اور ان فالو کی کہانی پر وائٹ ہاوس کی جانب سے ایک بیان سامنے آیا کہ وائٹ ہاوس قلیل مدت کے لیے ان ممالک کے آفیشل ٹویٹر اکاونٹس کو فالو کرتا ہے جہاں امریکی صدر دورے پر جاتے ہیں تاکہ اس دورے سے متعلق پیغامات کو عوام کے ساتھ شییر کیا جا سکے۔ لیکن کیا واقعی یہ بات انتی ہی سادہ ہے؟ خطے کی بدلتی صورتحال پر گہری نظر رکھنے والے سابق سفیر اور اقوام متحدہ میں پاکستان کے مستقل مندوب کی حیثیت سے خدمات سر انجام دینے والے شمشاد احمد خان نے بی بی سی سے بات کرتے ہوئے کہا کہ ان کے خیال میں یہ امریکہ کی جانب سے انڈیا کو ان کی پالیسیوں کے خلاف ایک ناپسندیدگی کا اشارہ ہے۔  ڈاکڑ ہما بقائی اس واقعے کو ایک الگ پیرائے میں دیکھتی ہیں اور ان کا کہنا ہے ’ٹویٹر پر فالو یا ان فالو کرنے سے سٹریٹیجک تعلقات واضح نہیں ہوتے، اس لیے اسے فوکس نہیں دینا چاہیے۔ لیکن چونکہ اس بات کو کانگریس کے لیڈر راہل گاندھی نے اٹھایا ہے اس لیے اس پر سوشل میڈیا پر شور مچ گیا لیکن درحقیت دونوں ممالک کے تعلقات کو جانچنے کے لیے ٹوئٹر اور سوشل میڈیا سے آگے نکل کر دیکھنا ہو گا۔‘,امریکی صدر کے دورہ انڈیا سے پہلے امریکہ کے وائٹ ہاوس کے ٹوئٹر ہینڈل نے انڈین وزیراعظم نریندر مودی اور وزیراعظم آفس کے ٹویٹر اکاونٹس کو فالو کرنا شروع کیا لیکن اس ہفتے کے آغاز میں وائٹ ہاوس نے یکدم ان اکاونٹس کو ان فالو کر دیا۔
معیشت کی بہتری کے اشارے مل تو رہے ہیں اور اس کی وجہ کافی مہینوں سے رکی ہوئی مانگ میں اضافہ اور حکومت کی طرف سے ترقیاتی منصوبوں پر اخراجات ہیں لیکن ملک سے روزگار کے مواقع غائب ہو گئے ہیں۔  سی ایم آئی ای کے مطابق تنخواہ دار ملازمتوں میں کمی ہوئی ہے۔ اس کی ایک وجہ یہ ہے کہ بہت سی نجی کمپنیوں اور اداروں نے عالمی وبا کے دوران اپنے اخراجات کم کرنے کے لیے نوکریوں میں کٹوتیاں کی ہیں۔ ملک کی مجموعی افرادی قوت میں ایسے برسر روزگار افراد کی شرح صرف دو فیصد ہے جن کو سوشل سکیورٹی کی مراعات حاصل ہیں۔ ان مراعات میں ریٹائرمنٹ کے بعد پینشن، صحت اور زچگی کے اخراجات کے علاوہ تین سال سے زیادہ نوکری کا دستاویزی کانٹریکٹ شامل ہے۔   انڈیا میں اونچی شرح نمو کے باوجود بڑے پیمانے پر بے روزگاری کی ایک وجہ ملک کی معیشت کی زرعی شعبے سے سروس کے شعبے کی طرف منتقلی ہے۔ دنیا بھر میں انڈیا جتنے بڑے کسی بھی ملک میں شرح نمو پیداواری شعبے کے بجائے سروس کے شعبے سے نہیں بڑھی۔ پروفیسر باسو کا کہنا ہے کہ انڈیا میں بے روزگاری کی صورتحال تشویشناک ہے کیونکہ ملک کی ترقی کے دوبارہ شروع ہونے کے باوجود، نچلا طبقہ دیگر ممالک کے مقابلے کم تر کام کر رہا ہے۔ ان کا خیال ہے کہ حکومت کو مہنگائی پر قابو پانے، روزگار پیدا کرنے اور کارکنوں کی مدد کرنے کی ضرورت ہے۔ وہ کہتے ہیں کہ اس کے علاوہ وزیر اعظم نریندر مودی کے دور حکومت میں ’تقسیم اور نفرت کی سیاست عدم استحکام اور بداعتمادی کا باعث بنی رہی ہے، جو کہ معاشی ترقی کے لیے سب سے نقصان دہ ہے۔‘ نریندر مودی جنھوں نے سنہ 2014 میں روزگار کے وسیع مواقوں کا وعدہ کرتے ہوئے اقتدار سنبھالا تھا، کلیدی صنعتوں کو مالی مراعات کی پیشکش کر رہے ہیں اور مقامی صنعتوں کی حوصلہ افزائی کے لیے ایک پرجوش ’میک ان انڈیا‘ مہم چلا رہے ہیں۔ ان کا کوئی بھی اقدام اب تک پیداوار اور نوکریوں میں تیزی کا باعث نہیں بنا، جس کی ایک وجہ طلب میں کمی ہے۔ ڈاکٹر بھوسلے جیسے بہت سے لوگوں کا خیال ہے کہ قلیل المدت اقدام کے طور پر انڈیا کو شہروں میں رہنے والے اور اپنی زندگیوں میں ذرائع معاش کی جدوجہد کرنے والے 20 فیصد طبقے کے لیے فوری طور پر روزگار کے یقینی مواقع فراہم کرنے کے منصوبے یا ان خاندانوں کی نقد رقوم کی منتقلی کے ذریعے مالی مدد کرنے کی ضرورت ہے تاکہ وہ اس مشکل دور میں اس طرح کے منصوبے سے فائدہ اٹھا سکیں۔,معیشت کی بہتری کے اشارے مل تو رہے ہیں اور اس کی وجہ کافی مہینوں سے رکی ہوئی مانگ میں اضافہ اور حکومت کی طرف سے ترقیاتی منصوبوں پر اخراجات ہیں لیکن ملک سے روزگار کے مواقع غائب ہو گئے ہیں۔
سریشا بندلا کے ارب پتی برطانوی تاجر رچرڈ برینسن کے ساتھ ورجن گیلیکٹک کے راکٹ ہوائی جہاز میں بیٹھ کر خلا میں جانے پر انڈین شہری بہت خوش ہیں۔  اتوار کو ورجن گیلیکٹک کا راکٹ امریکہ میں نیو میکسیکو سے روانہ ہوا  اور ایک گھنٹے میں ہی زمین پر واپس آ گیا۔ سر رچرڈ برینسن نے اس سفر کو اپنی زندگی کا ایک خاص تجربہ کہا ہے۔ اتوار کے اس خلائی دورے نے برینسن کو خلائی سیاحت کا لیڈر بنا دیا ہے، ایک برطانوی تاجر جو خود اپنے طیارے میں خلا میں گئے۔ اس سفر کے بعد انھوں نے ایمازون کے جیف بیزوس اور سپیس ایکس کے ایلون مسک کو پیچھے چھوڑ دیا جو خود بھی خلائی سیاحت کی سمت کام کرنے کی کوشش کر رہے ہیں۔ بندلہ خلائی سائنس میں دلچسی رکھتی تھیں، اور اب وہ ورجن گیلیکٹک کے سرکاری امور کی نائب صدر کے طور پر کام کرتی ہیں۔ ان کے دادا نے خبر رساں ایجنسی روئٹرز کو بتایا ’شروع سے ہی وہ آسمان سے عشق میں مبتلا رہی ہے اورہمیشہ آسمان کو دیکھتی رہتی تھی اور سوچتی تھی کہ خلا میں کیسے جایا جائے اور وہاں کیا ہے۔‘ اس ماہ کے شروع میں بندلا نے ٹویٹ کیا تھا کہ وہ خلا میں جانے والے راکٹ کے پانچ رکنی عملے کا حصہ ہوں گی۔ اس تاریخی دورے نے انڈیا میں خاص طور پر آندھرا پردیش میں کافی جوش و خروش پیدا کیا کیوںکہ سریشا ضلع گنٹور میں پیدا ہوئی تھیں۔ انڈیا کے نائب صدر وینکیا نائیدو نے ٹویٹ کر کے انھیں مبارکباد پیش کی۔ انھوں نے لکھا ’سریشا کا یہ کارنامہ انڈیا اور بیرون ملک کی بہت سی نوجوان لڑکیوں کو اپنے کیریئر کے دوران چیلنجز کا سامنا کرنے میں حوصلہ افزائی کرے گا۔‘ صنعت کار آنند مہندرا نے لکھا ہے ’انڈین خواتین نہ صرف نئی بلندیوں پر پہنچ رہی ہیں بلکہ وہ اس زمین کی تمام حدود کو توڑ کرخلا میں قدم رکھ رہی ہیں۔‘ سریشا کو ہمیشہ سے آسمان اور ستاروں میں دلچسپی تھی ’یونٹی‘ نامی یہ راکٹ 85 کلومیٹر کی اونچائی تک گیا تھا۔ سر رچرڈ برینسن نے پرواز سے واپسی کے بعد پریس کانفرنس سے خطاب کرتے ہوئے کہا کہ ’میں بچپن سے ہی اس لمحے کا خواب دیکھا کرتا تھا لیکن سچ پوچھیں تو ایسی کوئی بھی چیز نہیں جو آپ کو خلا سے زمین کو دیکھنے کے لیے تیار کر سکے یہ پورا ماحول جادوئی لگ رہا تھا۔‘ بی بی سی کے نامہ نگار برائے سائنسی امور جوناتھن ایموس کا کہنا ہے کہ سر رچرڈ برینسن نے سنہ 2004 میں خلائی جہاز بنانے کے اپنے ارادے کا اعلان کیا تھا۔ ان کا خیال تھا کہ سنہ 2007 تک وہ اس کی کمرشل سروس شروع کر دیں گے لیکن تکنیکی چیلنجز کی وجہ سے یہ خلائی منصوبہ ان کے کیریئر کی سب سے مشکل کوشش بن گیا تھا۔,بندلا خلائی سائنس میں دلچسی رکھتی تھیں، انھوں نے اپنی ابتدائی دلچسپی کو آگے بڑھایا اور اب وہ ورجن گیلیکٹک کے سرکاری امور کی نائب صدر کے طور پر کام کرتی ہیں۔
 یکم نومبر ہفتے کی شام اُن بہترین فلموں میں انعامات تقسیم کیے گئے، جنہیں جیوری نے اِن کا مستحق قرار دیا تھا۔ دستاویزی فلموں کے اس بین الاقوامی میلے میں اس بار ’سنہری فاختہ‘ کا اعلیٰ ترین اعزاز فرانسیسی فلم ’کھیل کے اصول‘ کے حصے میں آیا۔ کلاؤڈین بوریس اور پاتریس شاگنار کی اس فلم میں تین فرانسیسی نوجوانوں کی اُن کوششوں کو فلم بند کیا گیا ہے، جو وہ ایک مشاورتی فرم کی وساطت سے ملازمت کے حصول کے لیے کرتے ہیں۔ اس پہلے انعام کی مالیت دَس ہزار یورو ہوتی ہے۔ اس بار مجموعی طور پر چھیاسٹھ ہزار یورو سے زیادہ مالیت کے انعامات دیے گئے، جن میں ’سنہری فاختہ‘ کے پانچ ایوارڈ بھی شامل تھے۔  جرمن زبان کی دستاویزی فلموں میں پہلا انعام پولینڈ کی ایلویرا نیویرا اور پیوٹر روزولووسکی کے حصے میں آیا، اُن کی فلم ’ڈومینیو ایفیکٹ‘ کے لیے۔ اس فلم میں ابخازیہ کے ایک جوڑے کو دکھایا گیا ہے، جو جنگ کی لپیٹ میں آئے ہوئے علاقے میں اپنی محبت کو زندہ رکھنے کی کوشش کرتا ہے۔ بہترین اینی میٹڈ فلم کا اعزاز سویڈن کی آسا سانڈسین کو ملا، اُن کی فلم ’اسٹل بورن‘ کے لیے۔,مشرقی جرمن شہر لائپزگ میں دستاویزی فلموں کا میلہ DOK، جو ستائیس اکتوبر کو شروع ہوا تھا، فلم بینوں کی ریکارڈ شرکت کے ساتھ دو نومبر اتوار کو اپنے اختتام کو پہنچ گیا۔ یہ اپنی نوعیت کا ستاون واں میلہ تھا۔
جرمن خبر رساں ادارے ڈی پی اے کی رپورٹوں کے مطابق پاکستانی وزیر اعظم نے حکم دیا ہے کہ انٹرنیٹ اور سوشل میڈیا پر موجود ایسی تمام ویب سائٹس، پیجز اور اکاؤنٹس کو بلاک کر دیا جائے، جن میں پیغمبر اسلام سے متعلق توہین آمیز مواد موجود ہے، جو مسلمانوں کو اشتعال دلانے کا سبب بنتا ہے اور جس تک پاکستانی آن لائن صارفین کو اب تک رسائی حاصل ہے۔ پاکستانی وزیر اعظم کی جانب سے یہ اعلان اسلام آباد کی ایک عدالت کے اس فیصلے کے بعد سامنے آیا ہے، جس میں ایک جج نے کہا تھا کہ اگر ایک سوشل میڈیا نیٹ ورک کے طور پر فیس بک سے توہین آمیز مواد نہ ہٹایا گیا، تو پاکستان میں فیس بک کو بلاک کر دیا جائے گا۔ پاکستان کی قومی اسمبلی میں بھی توہین مذہب کے حوالے سے ایک قرارداد منظور کی گئی ہے۔ نبیل نبی نامی ایک ٹوئٹر صارف نے وفاقی ایوان زیریں کی اس قرارداد کی مذمت کرتے ہوئے لکھا کہ یہ قانون توہین رسالت یا توہین مذہب کے واقعات کو روکنے کے لیے نہیں بنائے جا رہے بلکہ ان کا مقصد ’بادشاہ نواز شریف‘ کی توہین روکنا ہے۔ ان کے علاوہ بھی کئی صارفین نے ایسے خدشات کا اظہار کیا کہ توہین مذہب اور توہین رسالت کی آڑ میں حکومت ان قوانین کو سیاسی مخالفین کے خلاف استعمال کرنا چاہتی ہے۔ اسلامی جمہوریہ پاکستان میں 1980ء کی دہائی سے توہین مذہب سے متعلق قوانین نافذ ہیں جن کے مطابق اسلام، پیغمبر اسلام، اور مسلمانوں کی مقدس کتاب قرآن کی توہین کی صورت میں سزائے موت دی جا سکتی ہے۔ یہ قوانین اس لیے متنازعہ ہیں کہ عام طور پر پاکستانی معاشرے میں ان کا استعمال مذہبی اور ذاتی دشمنیوں میں بدلہ لینے کے لیے کیا جاتا ہے۔,پاکستانی وزیر اعظم نواز شریف نے سوشل میڈیا پر پیغمبر اسلام سے متعلق توہین آمیز مواد کو روکنے کا حکم دیا ہے۔ کئی سوشل میڈیا نیٹ ورکس پر مبینہ طور پر توہین آمیز اس مواد کے خلاف ملک بھر میں بے چینی دیکھی جا رہی تھی۔
 اس موقع پر صحافیوں سے باتیں کرتے ہوئے 71 سالہ ہیریسن فورڈ نے، جن کی انڈیانا جونز سیریز کی فلمیں دنیا بھر میں مشہور ہیں، کہا کہ ’دی ایکسپینڈیبلز تھری‘ کی تیاری کے دوران سبھی ساتھی اداکاروں کا اور خود اُن کا بھی وقت بہت اچھا گزرا۔ انتونیو بنڈیراز نے کہا کہ وہ پہلی مرتبہ اس فلم ٹیم کا حصہ بننے پر بے حد خوش ہیں۔ ’دی ایکسپینڈیبلز تھری‘ کے مرکزی فنکار اس فلم کی تشہیر کے لیے تین ٹینکوں میں بیٹھ کر کان میلے میں پہنچے  ’دی ایکسپینڈیبلز تھری‘ کان میلے کے مقابلے کے شعبے میں شامل نہیں ہے۔ سٹالون نے کہا کہ ایکسپیڈیبلز سیریز کی 2012ء میں ریلیز ہونے والی پہلی فلم میں تشدد بہت زیادہ تھا جبکہ اس سلسلے کی دوسری فلم میں نرمی زیادہ تھی تاہم اب وہ سمجھتے ہیں کہ یہ تیسری فلم ہر اعتبار سے مکمل اور متوازن ہے۔  اس فلم میں مَیل گِبسن نے ایکسپینڈیبلز ٹیم کے ایک ایسے بانی رکن کا کردار ادا کیا ہے، جو اب اسلحے کا ایک ایسا ڈیلر بن چکا ہے، جو اپنے راستے میں آنے والی ہر رکاوٹ کو گرا دینا چاہتا ہے اور اسی لیے اپنی سابقہ ٹیم کو بھی تباہ کر دینے پر تُلا ہوا ہے۔  سٹالون نے اس بات کا اعتراف کیا کہ وہ اور اِس فلم کے دوسرے اداکار ایک ’اور نسل‘ سے تعلق رکھتے ہیں لیکن یہ کہ جو اتنی توانائی اور حوصلہ رکھتے ہیں کہ اس عمر میں بھی ایک پُر جوش فلم بنا سکیں:’’ہم بالغ بچوں کی طرح ہیں۔ ہم ایسے بچے ہیں، جو جوڑوں کے درد کا شکار ہیں۔ ہم سدا کے نوجوان ہیں۔‘‘,’دی ایکسپینڈیبلز تھری‘ کی تعارفی تقریب میں اس میں اداکاری کے جوہر دکھانے والے لیجنڈری شہرت کے حامل آٹھ اداکار شریک ہوئے، جو کسی چمکتی دمکتی کار میں نہیں بلکہ فلم کے موضوع کی مناسبت سے تین ٹینکوں پر سوار ہو کر آئے۔
 پولیس ذرائع نے خبر رساں ادارے روئٹرز کو بتایا کہ یہ بم دھماکا پیر کو رات گئے ہوا۔ یہ بم دھماکا دہشت گردی کے ان واقعات کی کڑی ہے، جو میانمار میں تسلسل کے ساتھ ہو رہے ہیں۔ پولیس ذرائع کے مطابق ان دھماکے کے پیچھے کوئی انتہائی منظم گروہ کار فرما ہے۔ اب تک ان بم دھماکوں میں غیر ملکی سیاحوں، ایک بدھ مندر اور کچھ عوامی مقامات کو نشانہ بنایا گیا ہے۔  خبر رساں ادارے روئٹرز کے مطابق بم حملے میانمار کے ایک مثبت جمہوریت کے طور پر ابھرتے ہوئے تاثر کو نقصان پہنچانے کی کوشش معلوم ہوتے ہیں۔ یہ ملک جو ایک وقت میں برما کے نام سے جانا جاتا تھا، وہاں فوجی حکومت کے خاتمے کے بعد ہونے والی اصلاحات کو عالمی برادری میں قدر کی نگاہ سے دیکھا جاتا ہے۔  فوجی دور حکومت میں اس ملک میں مسلمان اقلیت کے خلاف بہت زیادہ مظالم ڈھائے گئے لیکن مارچ سن 2011 کے بعد وہاں حالات قدرے بہتری کی طرف مائل ہونا شروع ہوگئے ہیں۔ حالیہ دنوں میں ہونے والے واقعات کو موجود حکومت کے دور میں پیدا ہونے والی بدترین صورت حال سے تعبیر کیا جا سکتا ہے۔  پولیس کا کہنا ہے کہ یہ نہیں کہا جا سکتا کہ یہ بم دھماکے کسی مذہبی وجہ سے ہوئے ہیں۔ اس حوالے سے مقامی پولیس کے سربراہ کا کہنا تھا:’’حالیہ دھماکے کسی منظم گروپ کی کارستانی دکھائی دیتے ہیں۔‘‘ دھماکا خیز مواد کی نوعیت اور دھماکوں کے طریقہ کار کے حوالے سے ان کا کہنا تھا، ’’ اگر ہم ان دھماکوں میں استعمال ہونے والے مواد اور دھماکے کرنے کے طریقے کار پر غور کریں تو ایسا معلوم ہوتا ہے کہ دہشت گرد انتہائی منظم اور اعلیٰ تربیت یافتہ ہیں۔,فوجی حکومت کے خاتمے کے بعد جمہوریت کے راستے پر گامزن ملک میانمار میں دہشت گردی کی تازہ لہر میں غیر ملکی سیاحوں اور عوامی مقامات کو نشانہ بنایا جا رہا ہے۔ ان حملوں میں ملوث افراد انتہائی منظم اور تربیت یافتہ ہیں۔
جمعرات کی صبح پیش آنے والا یہ واقعہ پشاور میں گزشتہ دوہفتوں کے دوران پیش آنے والا چھٹا بڑا واقعہ ہے۔ سرکاری اہلکار صاحبزادہ انیس کے مطابق سیکیورٹی اہلکار عدالت کے دروازے پر اس حملہ آور کی تلاشی لینے میں مصروف تھے، جب اس نے خود کو دھماکہ خیز مواد سے اڑا دیا۔ پشاور میں گزشتہ دو ہفتوں کے دوران یک بعد دیگرے پیش آنے والے ان واقعات میں ہلاک ہونے والوں کی مجموعی تعداد 80 ہو چکی ہے۔  یہ واقعہ پشاور کی مصروف سڑک خیبر روڈ پر قائم عدالت کی عمارت کے مرکزی دروازے پر پیش آیا۔ دھماکے کے سبب آس پاس موجود گاڑیوں کو بھی شدید نقصان پہنچا اور متعدد گاڑیوں میں آگ بھڑک اٹھی۔  لیڈی ریڈنگ ہسپتال کے ڈپٹی میڈیکل سپریٹنڈنٹ ڈاکٹر صاحب گل نے خبر رساں ادارے AP کو بتایا کہ اب تک 16 افراد کی لاشیں ہسپتال پہنچائی گئی ہیں جبکہ اس واقعے میں زخمی ہونے والے 26 افراد کو ہسپتال منتقل کیا گیا ہے۔ مقامی حکام کے مطابق ہلاک ہونے والوں مین کم از کم تین پولیس اہلکار بھی شامل ہیں۔ بم ڈسپوزل اسکواڈ کے مطابق اس حملے میں تقریبا آٹھ کلوگرام دھماکہ خیز مواد استعمال کیا گیا۔جنوبی وزیرستان میں عسکریت پسندوں کے خلاف جاری فوجی کارروائی کے بعد سے پشاور مسلسل دہشت گردانہ حملوں کی لپیٹ میں ہے۔ اسی سڑک پر گزشتہ جمعے کو ہونے والے بم دھماکے میں بھی 15 افراد ہلاک ہو گئے تھے۔ رپورٹ : خبر رساں ادارے ادارت : عاطف توقیر,پاکستان کے شمال مغربی شہر پشاور میں ہونے والے ایک خودکش بم حملے میں کم از کم 16 افراد ہلاک جبکہ متعدد زخمی ہوئے ہیں۔
اخبار ایکسپریس ٹریبیون نے لکھا ہے کہ گزشتہ روز پاکستانی فوج کے اعلی افسران کے اجلاس میں ملک کی سلامتی  کےمسائل پر بات کی گئی، جس میں خاص طور پر گزشتہ کچھ عرصے سے جاری امریکی الزامات کے بعد کی صورتحال پر تبادلہ خیال کیا گیا۔ اس اجلاس کی قیادت پاکستانی بری فوج کے سربراہ جنرل اشفاق پرویز کیانی نے کی۔ اس میں فیصلہ کیا گیا کہ امریکی دباؤ کے باوجود شمالی وزیرستان میں فوجی آپریشن شروع نہیں کیا جائے گا۔ پاکستانی فوج کا یہ ہنگامی اجلاس بھی تواتر سے لگائے جانے والے انہی الزامات کے بعد پیدا ہونے والی صورتحال پر غور کرنے کے لیے بلایا گیا تھا۔ ایکسپریس اخبار نے لکھا ہے کہ ایک فوجی افسر نے نام نہ ظاہر کرنے کی شرط پر بتایا کہ ‘‘ امریکہ کو یہ پیغام پہنچا دیا گیا ہے کہ پاکستان دہشت گردی کے خلاف کافی اقدامات کر رہا ہے۔ مزید اقدامات اس وقت ممکن نہیں ہیں’’۔  امریکہ کی جانب سے حقانی گروپ کے خلاف کارروائیاں کرنے کا مطالبہ کوئی نیا نہیں ہے۔ ایک اندازے کے مطابق اس گروپ کے افغان طالبان کے ساتھ انتہائی قریبی روابط ہیں اور دس سے پندرہ ہزار جنگجو اس کا حصہ ہیں۔ پاکستان نے ہمیشہ ہی حقانی گروپ کی حمایت سے انکار کیا ہے۔ مبصرین کا ماننا ہے کہ ا گر پاکستانی فوج نے حقانی گروپ کے خلاف کارروائی شروع کی تو اس کو بھاری نقصان کا سامنا ہو سکتا ہے کیونکہ اس گروپ کے دیگر مسلح شدت پسند گروپوں کےساتھ خاصے گہرے روابط ہیں اور یہ قبائلی علاقہ جات کے دشوار گزار پہاڑی دروں اور راستوں سے یہ بہت اچھی طرح واقف ہیں۔,پاکستانی اخبار ایکسپریس ٹریبیون کے مطابق واشنگٹن کے شدید دباؤ کے باوجود پاکستانی فوج حقانی گروپ کے خلاف کوئی فوجی کارروائی کرنے پر راضی نہیں ہے۔ اخبار کے بقول یہ فیصلہ عسکری کمان نے اپنے ایک خصوصی اجلاس میں کیا۔
پاکستان کے صوبہ سندھ کے وزیر اعلی کے مشیر مرتضی وہاب کے مطابق  صحافی اور سماجی رابطوں کی ویب سائٹوں پر متحرک بلال فاروقی کو رہا کر دیا گیا ہے۔  سماجی رابطے کی سائٹ ٹوئٹر پر ان کا کہنا تھا کہ بلال فاروقی کی پولیس ان کے گھر پر چھوڑنے جا رہی ہے۔  پاکستان کے سب سے بڑے شہر کراچی میں صحافی اور سماجی رابطوں کی ویب سائٹوں پر متحرک بلال فاروقی کے خلاف پاکستان آرمی کے خلاف بغاوت پر اکسانے اور مذہبی منافرت پھیلانے کے الزام میں مقدمہ درج کیا گیا ہے اور انھیں ان کے گھر سے حراست میں لے لیا گیا تھا۔ بی بی سی کے نامہ نگار ریاض سہیل کے مطابق ڈیفنس تھانے میں جاوید خان ولد احمد خان نامی شخص کی مدعیت میں دائر مقدمے میں مدعی نے الزام عائد کیا ہے کہ وہ لانڈھی میں ایک فیکٹری میں مشین آپریٹر ہیں، 9 ستمبر کو بارہ بجے وہ ڈیفینس ہاؤسنگ اتھارٹی میں فیز ٹو ایکسٹییشن میں ماسٹر جوس میں کسی کام سے گئے تھے اور بارہ بجے کے قریب انھوں ںے اپنا فیس بک اور ٹوئٹر چیک کیا۔ ان کے مطابق انھوں نے بلال فاروقی کے نام سے فیس بک اور ٹوئٹر پر کچھ مواد دیکھا جس پر ’انتہائی اشتعال انگیز‘ پوسٹس تھیں، جن میں ’پاکستان آرمی کے خلاف اور مذہبی منافرت پر مبنی مواد پایا گیا‘۔   ایف آئی آر میں الزام عائد کیا گیا ہے کہ بلال نے پاکستان ’آرمی سے بغاوت کرنے کا مواد شائع کیا‘ جبکہ وہ پہلے سے ہی ’تواتر سے اشتعال انگیز مواد اور تصاویر شائع کرتے رہے ہیں‘۔  یہ مقدمہ 500 اور 505 پی پی سی کے تحت پاکستان فوج کے خلاف عوام کو بھڑکانے کے الزام میں درج کیا گیا ہے الزام ثابت ہونے پر اس جرم کی کم از کم سزا دو سال اور جرمانہ ہے۔ ایف آئی آر میں پروینشن آف الیکٹرانک کرائم (پیکا) کی دفعہ 11 اور 2 بھی شامل کی گئی ہیں جس کے تحت فرقہ ورانہ ہم آہنگی کے خلاف نفرت انگیز مواد کی تشہیر ہے جس کی سزا سات سال یا جرمانہ یا دونوں ہو سکتی ہیں۔  بلال فاروقی کی اہلیہ تاشفین فاروقی نے بی بی سی کے اعظم خان کو بتایا کہ شام پونے سات بجے کے قریب چار افراد جن میں سے ’دو سادہ کپڑوں میں ملبوس تھے جبکہ دو نے پولیس کا یونیفارم پہن رکھا تھا ان کے گھر آئے اور کہا کہ وہ کوئی سروے کر رہے ہیں۔‘ بلال فاروقی کی اہلیہ تاشفین فاروقی کے مطابق تقریباً ڈیڑھ گھنٹے بعد وہ افراد دوبارہ گھر آئے اور بلال کا موبائل مانگا جو گھر پر ہی رہ گیا تھا۔ تاشفین فاروقی کے مطابق انھوں نے موبائل دینے سے انکار کیا اور ان سے پوچھا کہ کیوں وہ اس طرح ان کے خاوند کو لے گئے ہیں۔,پاکستان کے سب سے بڑے شہر کراچی میں صحافی اور سماجی رابطوں کی ویب سائٹوں پر متحرک بلال فاروقی کے خلاف پاکستان آرمی کے خلاف بغاوت پر اکسانے اور مذہبی منافرت پھیلانے کے الزام میں مقدمہ درج کیا گیا ہے تاہم انہیں پولیس حراست سے آزاد کر دیا گیا ہے۔
پاکستان کے دارالحکومت اسلام آباد میں نور مقدم کے قتل کے مقدمے میں مرکزی ملزم ظاہر جعفر کے والدین کی گرفتاری کے بعد سے یہ سوال پوچھا جا رہا ہے کہ ان کی گرفتاری کیوں عمل میں آئی اور انھیں کیا سزا دی جا سکتی ہے؟ اس دوران وفاقی وزیرِ داخلہ شیخ رشید کی جانب سے ایک پریس کانفرنس میں بتایا گیا ہے کہ ظاہر جعفر، ان کے والدین اور چند ملازمین کو بلیک لسٹ اور شناختی فہرست میں رکھا گیا ہے جبکہ انھیں ای سی ایل میں ڈالنے کے لیے تجویز کابینہ کو بھیج دی گئی ہے۔ تو یہاں سوال یہ پیدا ہوتا ہے کہ ملزم کے والدین کی گرفتاری کیوں عمل میں آئی اور انھیں کیا سزا سنائی جا سکتی ہے۔ ملزم ظاہر جعفر کے والدین کے خلاف ضابطہ فوجداری کی دفعات 109 اور 176 کے تحت کارروائی عمل میں لائی جا رہی ہے۔ ضابطہ فوجداری کی دفعہ 109 اعانت مجرمانہ سے متعلق ہے یعنی کوئی جرم سرزد ہونے میں ملزم کی معاونت کرنا جبکہ 176 جائے وقوعہ پر شہادتوں کو مسخ کرنے اور حقائق کو چھپانے سے متعلق ہے۔ اس مقدمے کی تفتیشی ٹیم میں شامل ایس پی سٹی رانا وہاب نے بی بی سی کو بتایا کہ جس وقت ملزم ظاہر جعفر کی مقتولہ نور مقدم سے کسی معاملے پر بحث و تکرار ہو رہی تھی اس وقت ملزم ذاکر جعفر اپنے گھریلو ملازمین کے ساتھ رابطے میں تھے اور گھریلو ملازمین بھی انھیں پل پل آگاہ کر رہے تھے۔ مرکزی ملزم ظاہر جعفر کے بارے میں تفتیشی ٹیم کا کہنا ہے کہ وہ گذشتہ دو سال سے اپنا زیادہ وقت گھر سے باہر گزارتے تھے جبکہ مقتولہ نور مقدم سے ان کی ملاقات ان دونوں کے مشترکہ دوست کی معرفت کی وجہ سے ہوئی تھی اور وہ دونوں گذشتہ تین سال سے ایک دوسرے کے کافی قریب تھے۔ نور کے قتل کے بعد ابتدائی طور پر پولیس نے ملزم جعفر کے والدین کو گرفتار نہیں کیا تھا تاہم  قتل کے ایک روز بعد اس بارے میں پریس کانفرنس میں سوال پوچھے جانے پر پولیس نے کہا تھا کہ ’سیدھی سی بات ہے ہم نے ملزم پکڑ لیا ہے اگر تفتیش میں کوئی ملوث پایا گیا توہم اسے بھی پکڑیں گے۔‘ انھوں نے کہا کہ اسلام آباد پولیس نے وزارت داخلہ کے توسط سے ان دونوں ممالک کے حکام  کو خط لکھا ہے جس میں ملزم ظاہر جعفر کے کرمینل ریکارڈ کے بارے میں تفصیلات مانگی گئی ہیں۔ اس مقدمے کی تفتیشی ٹیم کے مطابق ملزم ظاہر جعفر اور مقتولہ نور مقدم کے زیر استعمال موبائل فون کا ڈیٹا تو حاصل کر لیا گیا ہے لیکن یہ موبائل ابھی تک برآمد نہیں ہو سکے۔ دوسری طرف ملزم ظاہر جعفر کو دوبارہ دو روز کے لیے پولیس کی تحویل میں دے دیا گیا ہے اور عدالت نے پولیس کو حکم دیا ہے کہ ملزم کو 28 جولائی کو دوبارہ پیش کیا جائے جبکہ اس مقدمے میں ملزم کی والدہ اور والد کو منگل کے روز دوبارہ عدالت میں پیش کیا جائے گا۔,پاکستان کے دارالحکومت اسلام آباد میں نور مقدم کے قتل کے مقدمے میں مرکزی ملزم ظاہر جعفر کے والدین کی گرفتاری کے بعد سے یہ سوال پوچھا جا رہا ہے کہ ان کی گرفتاری کیوں عمل میں آئی اور انھیں کیا سزا دی جا سکتی ہے؟
"بھارتی آرمی نے بھارت کے زیر انتظام کشمیر کے نوگام سیکٹر میں واقع پاکستانی آرمی کے اعزاز یافتہ میجر محمد شبیر خان کی خستہ حال قبر کی مرمت کرکے اسے پہلے جیسی بنا دی ہے۔ امتداد زمانہ کی وجہ سے میجر خان کی قبر ٹوٹ پھوٹ کا شکار ہوگئی تھی۔ ان کی قبر کی مرمت کی اطلاع دیتے ہوئے بھارتی آرمی کے چنار کور نے ایک ٹوئٹ میں کہا ہے ”ایک سپاہی، خواہ وہ کسی بھی ملک کا ہو، مرنے کے بعد عزت اور احترام کا حقدار ہوتا ہے۔"" پاکستان نے ابھی تک اس فوجی افسر کے قبر کی کشمیر میں بھارتی فوج کے ذریعہ مرمت کیے جانے کی خبر کی تصدیق نہیں کی ہے۔ دریں اثنا بھارتی وزارت خارجہ نے پاکستانی وزیر اعظم عمران خان کے قومی سلامتی مشیر کے اس دعوے کی تردید کی ہے کہ بھارت نے  بات چیت شروع کرنے کے لیے انہیں پیغام بھیجا تھا۔ بھارتی وزارت خارجہ کے ترجمان انوراگ سریواستوا نے پاکستان کے قومی سلامتی مشیر معید یوسف کے بیان کو'گمراہ کن اور خیالی‘ قرار دیا اور کہا کہ اسلام آباد چونکہ دہشت گردی کی حمایت کرتا ہے اور نئی دہلی کے خلاف اہانت آمیز زبان استعمال کرتا ہے جس کی وجہ سے پڑوسیو ں کے درمیان معمول کے مطابق تعلقات قائم کرنے کے لیے سازگار ماحول قائم نہیں ہوسکا ہے۔ خیال رہے کہ عمران خان کے قومی سلامتی مشیر نے ایک بھارتی جریدے کو دیے گئے انٹرویو میں کہا تھا کہ بھارت نے پاکستان کے ساتھ بات چیت شروع کرنے کی خواہش کے حوالے سے پیغام بھیجا تھا۔  انوراگ سریواستوا نے میڈیا سے بات چیت کرتے ہوئے کہا ”میں یہ واضح کردینا چاہتا ہوں کہ ہماری جانب سے اس طرح کا کوئی پیغام نہیں بھیجا گیا۔""",بھارتی آرمی نے اپنے خلاف چار جنگیں لڑنے والی پاکستانی آرمی کے ایک افسر کی قبر کی مرمت اور تزئین کرکے یہ پیغام دینے کی کوشش کی ہے کہ دشمنی اپنی جگہ لیکن مرنے والے فوجیوں کا احترام فوجی روایات کا حصہ ہے۔
کیپ کنیورل سے موصولہ رپورٹوں میں خبر ایجنسی روئٹرز نے لکھا ہے کہ اسی ہفتے برطانوی کاروباری شخصیات کے جس وفد کی فلوریڈا میں مختلف اہم حلقوں سے ملاقاتیں ہوئیں، اس کے ارکان کے چند تاثرات واقعی بڑے اہم ہیں۔ مثال کے طور پر یہ کہ چھوٹی جسامت کے سیٹیلائٹ خلا میں بھیجنے سے متعلق برطانوی مہارت کو اگر فلوریڈا کی مختلف خلائی سیاروں اور خلائی جہازوں کو ان کے سفر پر بھیجنے کی مہارت رکھنے والی سپیس لانچ انڈسٹری کے ساتھ دونوں کی کاروباری صلاحیتوں کے حوالے سے اکٹھا کر دیا جائے، تو فضائی اور خلائی سفر کی عالمی مارکیٹ میں دونوں کا حصہ واضح طور پر بہت زیادہ ہو سکتا ہے۔ کیپ کنیورل کے کینیڈی اسپیس سینٹر میں موجود خلائی شٹل روئٹرز کے مطابق برطانوی ماہرین کی رائے میں عالمی سطح پر ایرو سپیس انڈسٹری کے کاروبار کی کل موجودہ مالیت 250 بلین امریکی ڈالر سالانہ کے قریب بنتی ہے اور اگر برطانیہ اور فلوریڈا اپنی قوتوں کو یکجا کر لیں تو دونوں ہی کو بہت زیادہ فائدہ ہو گا۔ اس بارے میں کیپ کنیورل سے ملنے والی رپورٹوں میں کہا گیا ہے کہ خلائی سفر کی صنعت کا سالانہ کاروباری حجم اگلے تین عشروں میں مزید اضافے کے ساتھ 400 بلین ڈالر تک پہنچ سکتا ہے۔ ساتھ ہی یہ بھی کہا گیا ہے کہ اگر برطانیہ اس شعبے میں ترقی کی درست کوششیں صحیح سمت میں کرے، تو اس عالمی مارکیٹ میں اس کا موجودہ حصہ، جو چھ فیصد بنتا ہے، بڑھ کر 10 فیصد تک ہو جائے گا۔ رپورٹ: مقبول ملک ادارت: عاطف توقیر,امریکہ کا معروف خلائی اڈہ کیپ کنیورل فلوریڈا میں ہے۔ اس امریکی ریاست کو امید ہے کہ وہ خلائی سفر سے متعلق بین الاقوامی اداروں کو اپنی طرف متوجہ کر سکتی ہے تاکہ اس شعبے میں اپنی سرکردہ حیثیت کو مزید بہتر بنا سکے۔
 پاکستان کے زیرانتظام کشمیر میں علاقائی حکومت کے لیے کابینہ کے ایک وزیر جاوید بدھانوی کا کہنا ہے: ’’نکیال سیکٹر میں اتوار سے دس دیہات سے کم از کم 40 خاندان یا 300 افراد بھارتی فوجیوں کی شیلنگ کی وجہ سے اپنے گھر بار چھوڑ چکے ہیں۔‘‘  نکیال سیکٹر پاکستانی کشمیر کے دارالحکومت مظفرآباد کے جنوب میں 200 کلومیٹر پر واقع ہے۔ حکام کا کہنا ہے کہ لائن آف کنٹرول کے ساتھ علاقوں کے اسکولوں میں گرمیوں کی چھٹیوں میں بھی 31 اگست تک توسیع کی جا چکی ہے۔  بدھانوی کا کہنا ہے کہ متاثرہ علاقوں سے نکلنے والے بیشتر لوگوں کو نکیال ٹاؤن کے علاقے میں کالجوں میں پناہ دی گئی ہے۔ ان کا کہنا ہے کہ وہاں دس خاندان اپنے رشتے داروں کے ساتھ پناہ لیے ہوئے ہیں اور بھارت کی جانب سے فائرنگ کا سلسلہ جاری رہا تو آئندہ چند روز میں مزید لوگ فرار پر مجبور ہوں گے۔  جاوید بدھانوی کا کہنا تھا کہ متعدد لوگوں نے اپنے گھروں کے باہر خندقیں کھود لی ہیں۔ مقامی حکومت کے ایک اہلکار مسعود الرحمان نے خبر رساں ادارے اے ایف پی کو بتایا کہ پیر کو بھارتی فائرنگ کے نتیجے میں چار شہری زخمی ہوئے۔ انہوں نے بھی اس بات کی تصدیق کی کہ علاقے سے لوگوں نے نقل مکانی شروع کر دی ہے۔  پاکستان اور بھارت کے درمیان حالیہ کشیدگی کشمیر کے متنازعہ علاقے میں لائن آف کنٹرول پر پانچ اگست کو بھارتی فوجیوں کی ہلاکت کے نتیجے میں پیدا ہوئی تھی۔ خبر رساں ادارے اے ایف پی کے مطابق پاکستانی حکام کے مطابق اس کےبعد سے اس کے چھ شہری ہلاک ہو چکے ہیں۔,پاکستان نے کہا ہے کہ اس کے زیر انتظام کشمیر میں سینکڑوں افراد بھارت کی جانب سے شیلنگ کے باعث نقل مکانی کر رہےہیں۔ متاثرہ علاقوں میں اسکولوں کی چھٹیوں میں بھی توسیع کر دی گئی ہے۔
امریکی صدر ڈونلڈ ٹرمپ نے اتوار آٹھ اپریل کے دن ایک بیان میں خبردار کیا کہ مشرقی غوطہ میں شہریوں کے خلاف کیمیائی ہتھیار استعمال کرنے کی شامی صدر بشار الاسد کو بھاری قیمت چکانا پڑے گی۔ ٹرمپ نے بہت سخت الفاظ استعمال کرتے ہوئے الزام عائد کیا کہ ایران اور روسی صدر ولادیمیر پوٹن بھی ’جانور اسد‘ کی حمایت کر رہے ہیں۔ اپنے ٹوئٹر پیغام میں ٹرمپ نے لکھا کہ ’بے حس کیمیائی حملے کے نتیجے میں خواتین اور بچے بھی مارے گئے ہیں‘۔ تاہم  اے ایف پی نے روسی حکام کے حوالے سے بتایا ہے کہ شامی حکومت نے مشرقی غوطہ کے شہر دوما میں کوئی کیمیائی حملہ نہیں کیا۔ شام میں ثالثی کی کوششوں کے لیے نامزد کردہ خصوصی روسی مندوب میجر جنرل یوری یوٹشینکو نے کہا، ’’ہم ان خبروں کی سخت الفاظ میں تردید کرتے ہیں۔‘‘ ہفتے کے دن دوما میں ہوئے ایک حملے کے نتیجے میں کم ازکم  چالیس شہریوں کے ہلاک ہونے کی خبر ہے جبکہ دس افراد کو سانس لینے میں مشکلات کا سامنا ہے۔ ایسے الزامات بھی عائد کیے جا رہے ہیں کہ دوما میں اس کارروائی کے لیے زہریلی سارین گیس استعمال کی گئی۔ اس کارروائی کے لیے شامی صدر بشار الاسد کی حامی افواج کو ذمہ دار قرار دیا جا رہا ہے۔ مشرقی غوطہ میں طبی امداد فراہم کرنے والی تنظیم سیرئین سول ڈیفنس نے الزام عائد کرتے ہوئے کہا ہے کہ صدر اسد کی حامی فورسز نے بمباری کے دوران کلورین گیس کا استعمال کیا ہے، جس کی وجہ سے وہاں بچے ہلاک ہو رہے ہیں اور متاثرہ افراد کو سانس لینے مین دشواری کا سامنا ہے۔,امریکی صدر ٹرمپ نے کہا ہے کہ مشرقی غوطہ میں شہریوں کے خلاف مبینہ کیمیائی حملے کی شامی صدر بشار الاسد کو ’بھاری قیمت‘ چکانا ہو گی۔ تاہم ماسکو نے کہا ہے کہ دمشق حکومت نے مشرقی غوطہ میں کیمیائی ہتھیار استعمال نہیں کیے ہیں۔
میاں نواز شریف کے بیرون ملک جا نے کے حوالے سے حالات لمحہ بہ لمحہ بدل رہے ہیں۔  ان کی پارٹی کا کہنا ہے کہ وہ شدید علیل ہیں اور ان کے پلیٹلیٹس کی تعداد اس حد تک کم ہوگئیں کہ کہا گیا کہ اس صورتحال میں وہ ملک سے باہر سفر بھی نہ کر سکیں گے۔ لیکن ایک بات طے ہے کہ نواز شریف چند دن میں بیرون ملک روانہ ہو جائیں گے۔ غالب گمان ہے کہ آگے جا کر مریم نواز بھی اپنے والد کے پاس چلی جائیں۔ ایسے میں نواز لیگ کا والی وارث کون ہو گا؟ اس پس منظر میں چند سوالات اہم ہیں کہ جب یہ طے ہے کہ نواز شریف نے علاج کے لیے جانا ہے تو حکومت کی جانب سے رکاوٹیں کیوں اور کیا یہ کسی ڈیل کا نتیجہ ہوگا؟ کیا شہباز شریف اور مریم نواز میں ٹکراؤ ہو سکتا ہے؟ دانیال عزیز صاحب کا خیال ہے کہ ایسا اس لیے نہیں ہوگا کہ سب کے عہدے طے کیے جا چکے ہیں۔ مریم اپنے عہدے پر کام کریں گی جبکہ شہباز شریف مسلم لیگ ن کو آگے بڑھائیں گے۔ یوں مسلم لیگ ن کے اندر کوئی ابہام نظر نہیں آتا کہ نواز شریف کے بیرون ملک روانہ ہونے کے بعد شہباز شریف ہی پارٹی کی کمان سنبھالیں گے ۔ اگر مریم نواز اپنے والد کے ساتھ بیرون ملک نہ بھی گئیں تو موجودہ حالات میں ان کا رول شہباز شریف کے ماتحت ہوگا۔ فی الحال مستقبل قریب میں مریم عملی سیاست میں نظر نہیں آتیں اور حمزہ تو دور دور تک نظر نہیں آتے۔,نواز شریف علاج کے لیے جب بھی بیرون ملک گئے تو پیچھے نواز لیگ کا والی وارث کون ہو گا؟ عالیہ شاہ کا بلاگ
ایک چھوٹے سے سرکاری مدرسے میں کل پانچ بچے پڑھنے کی کوشش کر رہے ہیں لیکن ان کے چہروں پر خوف طاری ہے۔ یہ انڈیا کی شمال مشرقی ریاست تریپورہ کے دھرم نگر ضلع کا چامتیلا علاقہ ہے، جہاں حال ہی میں پہلی بار فرقہ وارانہ تشدد کے واقعات ہوئے ہیں۔ انھوں نے بی بی سی کو بتایا: 'ہم نے پرامن ریلی کا منصوبہ بنایا تھا۔ یہاں سے چامتیلا تک ماحول پرسکون تھا، ہم جا رہے تھے، اچانک وہاں ہلکی سی ہلچل ہونے لگی، تو ہم بھاگے، سوچا کہ کہیں سے پتھراؤ ہو رہا ہے۔ وہاں یہ سن کر ہجوم کچھ بے قابو ہو گیا، قریب ہی ایک مسجد تھی، ہم نے جیسے تیسے اس مسجد کو بچایا۔' انھوں نے بتایا: 'شروع میں پولیس-انتظامیہ فعال نہیں تھی اور پانیساگر تشدد کے بعد ہی انتظامیہ متحرک ہوئی تھی۔ پانیساگر کی ریلی کے بعد، ہماری طرف سے کدم تلہ، اناکوٹی ضلع کے کیلاش شہر، دھرم نگر اور یوراج نگر میں احتجاج شروع ہوا تھا۔ تب سے پولیس انتظامیہ متحرک ہوگئی۔ تریپورہ (نارتھ) کے سپرنٹنڈنٹ آف پولیس بھانوپدا چکرورتی نے ان تمام الزامات کو مسترد کرتے ہوئے بی بی سی کو بتایا کہ 'یہ درست ہے کہ دھرم نگر ریلی میں 10 ہزار لوگ شامل تھے لیکن مسجد کو جلایا گیا یا نہیں یہ ابھی بھی تحقیقات کا معاملہ ہے اور معاملہ ابھی تک زیر تفتیش ہے۔ جہاں تک کارروائی کا سوال ہے، ہم نے شک کے دائرے میں ملوث لوگوں کو بغیر کسی امتیاز کے گرفتار کیا ہے۔' بی بی سی نے یہی سوال تریپورہ اسمبلی کے ڈپٹی سپیکر اور دھرم نگر کے ایم ایل اے بسوا بندھو سین سے پوچھا اور جاننا چاہا کہ کیا مسلم کمیونٹی خوفزدہ ہے۔ بسوا بندھو سین نے کہا: 'نہیں، ایسا بالکل نہیں ہے۔ بی جے پی کے اقتدار میں آنے کے بعد، مسلمانوں کو احساس ہوا کہ انھیں کوئی نقصان نہیں پہنچے گا۔ ہم ان لوگوں کے بارے میں بات کر رہے ہیں جو مودی کے خلاف ہیں، بی جے پی کے خلاف ہیں، بپلب دیب جی کے خلاف ہیں، ان کی وجہ سے فرقہ وارانہ تقسیم شروع ہو گئی ہے۔‘ لیکن دو دن کے اندر تریپورہ کی ایک عدالت نے ان دونوں صحافیوں کو رہا کرنے کا حکم دیا جو وہاں فرقہ وارانہ تشدد کی رپورٹنگ کرنے پہنچی تھیں۔ حقیقت یہ ہے کہ ان واقعات نے تریپورہ کو ہلا کر رکھ دیا ہے۔ جنھوں نے تشدد کو قریب سے دیکھا اور وہ بھی جو اس حقیقت پر پر فخر کیا کرتے ہیں کہ آزاد ہندوستان کی تاریخ میں ریاست تریپورہ میں کبھی فرقہ وارانہ تشدد نہیں ہوا تھا وہ بھی ہل گئے ہیں۔ ایک چھوٹے سے سرکاری مدرسے میں کل پانچ بچے پڑھنے کی کوشش تو کر رہے ہیں لیکن ان کے چہروں پر خوف طاری ہے۔,ایک چھوٹے سے سرکاری مدرسے میں کل پانچ بچے پڑھنے کی کوشش کر رہے ہیں لیکن ان کے چہروں پر خوف طاری ہے۔ بی بی سی ہندی نے انڈیا کی شمال مشرقی ریاست تریپورہ کے دھرم نگر ضلع میں چامتیلا کا دورہ کیا جہاں حال ہی میں پہلی بار فرقہ وارانہ تشدد کے واقعات ہوئے۔
اِس وزارتی کانفرنس میں جب طیب ایردوآن کو خطاب کی دعوت دی گئی توعرب لیگ کے 22 رکن ممالک کے مندوبین نے پرزور تالیوں میں اُن کا استقبال کیا۔ غزہ کی ناکہ بندی اور امدادی جہازوں پر اسرائیلی حملے جیسے معاملات پر ترکی نے جو مؤقف اپنایا ہے اس کی وجہ سے طیب ایردوآن عرب دنیا میں مقبول ہوگئے ہیں۔ ترک وزیرِاعظم نے اپنی تقریر کو صرف اقتصادی موضوعات تک ہی محدود نہیں رکھا بلکہ اُنہوں نے سیاسی مسائل پر بھی بے باک تبصرہ کیا۔ طیب ایردوآن نے ایران کے خلاف اقوامِ متحدہ کی پابندیوں کو ایک غلطی قرار دیا۔ انہوں نے ترکی کی طرف سے اِن پابندیوں کی مخالفت کو جائز قرار دیتے ہوئے کہا کہ ایران کے جوہری پروگرام کا معاملہ سفارتی انداز میں حل کیا جانا چاہیے۔ مزید یہ کہ انقرہ اس سلسلے میں کوششیں جاری رکھے گا۔ طیب ایردوآن کا کہنا تھا کہ فرانس شام سمیت کئی عرب ممالک میں سرمایہ کاری کررہا ہے لیکن جب اِس ہی طرح کی سرمایہ کاری ترکی کرتا ہے تو ایک پروپیگنڈہ شروع ہوجاتا ہے کہ انقرہ مغرب سے دور ہورہا ہے۔ ترک وزیرِ اعظم کا استدلال تھا کہ ان کا ملک تما م ممالک سے اچھے تعلقات رکھنا چاہتا ہے۔ تجزیہ نگاروں کا خیال ہے کہ عرب ترک وزارتی کانفرنس عرب دنیا میں ترک قیادت کے تصور کو بہتر بنانے میں مدد دے گی۔ ,ترک عرب وزارتی کانفرنس سے جعمعرات کو خطاب کرتے ہوئے وزیرِاعظم رجب طیب ایردُوآن نے ایک علاقائی فری ٹریڈ زون کی تشکیل کے منصوبے کا اعلان کردیا ہے، جس میں ترکی، شام، لبنان اور اُردن شامل ہوں گے۔
انہوں نے روس کے صدر دیمتری میدویدیف سے ملاقات کے بعد جرمنی کے شمالی شہر ہینوور میں ایک نیوز کانفرنس سے خطاب میں کہا کہ یونان کے قرضے کو از سر نو ترتیب دینے جیسی کوئی ’شاندار‘ پیش رفت نہیں ہوگی۔ یورو زون کا ہنگامی اجلاس جمعرات کو ہو رہا ہے، جس میں یونان کے لیے دوسرے بیل آؤٹ منصوبے پر اتفاق رائے کی کوشش کی جائے گی۔ میرکل نے یہ بھی کہا کہ حکومتوں کو اپنے قرضے کم کرنے اور مقابلہ سازی کو بڑھانے کی ضرورت ہے۔ انگیلا میرکل نے منگل کو امریکی صدر باراک اوباما سے بھی ٹیلی فون پر بات کی۔ وائٹ ہاؤس کے مطابق دونوں رہنماؤں نے اتفاق کیا کہ مالیاتی بحران سے مؤثر طور پر نمٹنا یورپ میں پائیدار اقتصادی بحالی اور عالمی معیشت کے لیے ضروری ہے۔ اُدھر جرمنی کے اعلیٰ اقتصادی مشیروں (فائیو وائز مین) نے یونان کے قرضے کے جزوی ڈیفالٹ کی سفارش کی ہے۔ ان کا کہنا ہے کہ یونان کے موجودہ اسٹیٹ بانڈز پر پچاس فیصد کا ڈسکاؤنٹ بہتر ہوگا، جو یونان کے قرضے کو جی ڈی پی کے ایک سو ساٹھ فیصد سے ایک سو چھ فیصد تک لے جا سکتا ہے۔ میرکل نے یہ بھی واضح کیا ہے کہ وہ اس حوالے سے جمعرات تک کوئی معاہدہ مذاکرات کی میز پر چاہتی ہیں۔ آج (بدھ کو) جرمن دارالحکومت برلن میں فرانسیسی صدر نکولا سارکوزی سے یورو زون کے ہنگامی اجلاس پر گفتگو کے لیے بھی ان کی ملاقات متوقع ہے۔ اس بات کا اعلان فرانس کے صدارتی ذرائع نے منگل کو کیا۔,جرمن چانسلر انگیلا میرکل نے کہا ہے کہ یورو زون کے جمعرات کو ہونے والے ہنگامی اجلاس میں یونان کے مالیاتی بحران کا حل نکلتا دکھائی نہیں دیتا۔
پاکستان کے صوبہ خیبر پختونخوا کے ضلع سوات میں ایک گلوکارہ اور رقاصہ کے قتل کا واقعہ پیش آیا ہے۔ پولیس کے مطابق انھیں ان کے بھائی نے چھریوں کے وار سے ہلاک کیا۔ گلوکارہ ثنا خان کا قتل سوات کے مرکزی شہر مینگورہ کے علاقے بنڑ میں پیش آیا ہے جہاں رہائش پذیر کئی افراد کا تعلق فنکاروں کے گھرانے سے ہے۔  پولیس رپورٹ کے مطابق ثنا کے چھوٹے بھائی قاسم نے انھیں چھریوں کے وار سے ہلاک کیا۔ مقامی پولیس اہلکاروں کے مطابق ثنا گذشتہ رات ایک تقریب سے واپس گھر آئیں تو گھر میں کسی بات پر تنازع ہوا اور مبینہ طور پر بھائی نے ان پر چھریوں سے وار کیے۔ پولیس انسپکٹر محمد طارق نے فون پر بی بی سی کو بتایا کہ واقعہ جمعے کی صبح پانچ بجے پیش آیا جس کے بعد ثنا کو زخمی حالت میں ہسپتال لایا گیا۔  پولیس کے مطابق ایسی اطلاعات بھی ہیں کہ ثنا کو ان کے بھائی نے منع کیا تھا کہ وہ یہ کام چھوڑ دیں جس پر تنازع پیدا ہوا تھا جبکہ ایک وجہ رقم کی لین دین کا جھگڑا بھی بتایا جا رہا ہے۔  پولیس اہلکاروں نے کہا ہے کہ ثنا کا بھائی زیادہ وقت فیصل آباد میں اپنے والد کے ساتھ رہتا ہے لیکن عید کے دنوں میں وہ سوات آیا تھا۔  رواں سال مئی کے دوران اسی علاقے میں ثنا کی خالہ گلوکارہ مینا کو ہلاک کر دیا گیا تھا جس کا الزام ان کے شوہر پر عائد ہوا تھا۔ پولیس کے مطابق مینا کے شوہر کو گرفتار کر لیا گیا تھا اور فی الحال وہ جیل میں ہیں۔  بنڑ کے علاقے میں موسیقی کے فن سے وابستہ کئی افراد رہائش پذیر رہے ہیں۔ یہ لوگ مقامی افراد کی شادی بیاہ اور دیگر خوشیوں کے تہواروں میں اپنے فن کا مظاہرہ کرتے ہیں۔  مقامی صحافی غلام فاروق نے بی بی سی کو بتایا کہ اس علاقے میں 400 سے 500 ایسے خاندان رہائش پذیر تھے جن کا تعلق فن موسیقی سے تھا۔ لیکن شدت پسندی کے دور میں یہاں سے بیشتر خاندان یا تو دیگر علاقوں میں منتقل ہو گئے یا اس فن سے علیحدگی اختیار کر لی۔ اس دوران ایک گلوکارہ اور رقاصہ شبانہ کو بے دردی سے قتل کیا گیا تھا۔ واقعے میں شبانہ کو بنڑ کے علاقے سے گھسیٹ کر سوات کے بازار گرین چوک لایا گیا تھا اور ان کی لاش پر نئے نوٹ، سی ڈیز اور البم سے نکالی گئی تصاویر بکھیری گئیں تھیں۔ خیبر پختونخوا کے دارالحکومت پشاور اور دیگر علاقوں میں بھی گذشتہ کچھ عرصے کے دوران متعدد گلوکاراؤں اور اداکاراؤں کو قتل کیا جا چکا ہے جن میں گلوکارہ غزالہ جاوید شامل ہیں۔ گذشتہ سال نوشہرہ میں ریشم نامی گلوکارہ کا قتل کیا گیا تھا۔  مقامی تجزیہ کاروں کا کہنا ہے کہ یہاں پچھلے چند برسوں کے دوران موسیقی سے وابستہ 20 فنکاروں اور گلوکاروں کو قتل کیا جا چکا ہے۔,پولیس رپورٹ میں بتایا گیا ہے کہ گلوکارہ ثنا کو مینگورہ کے علاقے بنڑ میں چھری کے وار سے قتل کیا گیا جس میں ان کا چھوٹا بھائی ملوث ہے۔
سیرینا ولیمز پچھلے کچھ ماہ سے مسلسل عالمی نمبر دو چلی آ رہی تھیں۔ اِس سلسلے میں خواتین کی نئی عالمی درجہ بندی آئندہ پیر کو جاری کردی جائے گی۔ دینارا سافینا کے میچ ہارنے کے بعد یہ طے ہوگیا تھا کہ اگر سیرینا چین اوپن کے دوسرے راؤنڈ کا میچ جیت جاتی ہیں تو وہ عالمی نمبر ایک بن جائیں گی۔ دوسرے راؤنڈ کا میچ سیرینا نے بڑی آسانی سے روس کی اکاترینا میکارووا کو سٹریٹ سیٹ میں ہرا کرجیت لیا ہے۔ امریکی ٹینس اسٹار سیرینا ولیمز کے عالمی نمبر ایک ہونے کو پوائنٹس کے حساب کتاب سے حل کیا گیا ہے۔ دوسری جانب اُنیس اپریل سن 2009ء کے بعد امریکی ٹینس کی سپر اسٹار سیرینا ولیمز نے عالمی سطح پر کئی مقابلوں میں اپنے زوردار کھیل کا لوہا منوایا۔ اِس دوران وہ ومبلڈن کو جیتنے میں بھی کامیاب رہیں۔ یو ایس اوپن کے سیمی فائنل میں بیلجیئم کی کم کلائسٹرز کے خلاف مقابلے میں لائن کنٹرول کرنے والی خاتون پر اپنا غصہ اتارنے پر اُن کو پنالٹی پر میچ ہارنا پڑا تھا۔ ویسے وہ میچ پوائنٹ بھی تھا۔ وہ پچھلے کافی عرصے سے عالمی نمبر ایک کی پوزیشن حاصل کرنے کی کوشش میں تھیں۔ اگر وہ یو ایس اوپن جیت جاتیں تو تبھی عالمی درجہ بندی میں وہ پہلے مقام پر پہنچ سکتی تھیں۔,امریکی ٹینس اسٹار سیرینا ویلیئمز نے چائنا اوپن میں روسی اکاترینا میکا رووا کو ہرا دیا ہے، جس کے بعد وہ عالمی نمبر ایک بن گئی ہیں۔ تاہم ٹینس کے کھیل میں خواتین کی عالمی ریکنگ کا باقاعدہ اعلان آئندہ پیر کو کیا جائے گا۔
 امریکی صدر باراک اوباما نے اپنی انتظامیہ سے کہا ہے کہ وہ ہیکرز کے حملوں سے بچاؤ کے لیے قریبی تعاون کے ساتھ ممکنہ اقدامات کرے۔ حال ہی میں امریکی سائبر ڈیفنس نظام میں پائے جانے والے نقائص اس وقت افشا ہوئے تھے، جب سونی جیسی بڑی کمپنی کو سائبر حملوں کا نشانہ بنایا گیا تھا۔ اس تناظر میں امریکی صدر کی ایما پر جمعے کے روز اسٹینفرڈ یونیورسٹی میں ایک سائبر کانفرنس کا انعقاد ہوا۔  اس موقع پر اوباما نے سیلیکون ویلی کے ماہرین پر زور دیا کہ وہ حکومت پر بے اعتمادی کو ایک طرف رکھتے ہوئے انتظامیہ کے ساتھ مل کر امریکی سائبر اسپیس کو دہشت گردوں اور ہیکرز سے محفوظ رکھنے کے لیے ایک اتحاد قائم کر لیں۔  سائبر سکیورٹی کے حوالے سے وائٹ ہاؤس کے ایماء پر سمٹ کا انعقاد ریاست کیلیفورنیا کی اسٹینفرڈ یونیورسٹی میں اس لیے ہوا کہ اسے گوگل، یاہو اور دیگر ٹیکنالوجی کے عظیم الجثہ موجدوں کا جائے پیدائش مانا جاتا ہے۔ اس بارے میں ایک سائبر ایکسپرٹ Herb Lin نے ڈوئچے ویلے کو ایک انٹرویو دیتے ہوئے کہا،’’ ایڈورڈ سنوڈن کے انکشافات کے بعد سے سیلیکون ویلی میں اہم ترین کردار ادا کرنے والی چند کمپنیوں کے مالکوں کا واشنگٹن حکومت پر سے اعتماد بالکل اُٹھ چُکا ہے۔  اوباما نے کہا ہے کہ یورپی کمپنیاں امریکی کمپنیوں کا کوئی مقابلہ نہیں کر سکتیں اس لیے وہ سائبر سکیورٹی کو ایک بڑا مسئلہ بنا کر پیش کرتے ہوئے امریکی ٹکنیکل کمپنیوں کا راستہ بلاک کرنا چاہتی ہیں۔,سائبر سکیورٹی کانفرنس کے موقع پر اوباما نے سیلیکون ویلی کے ماہرین پر زور دیا کہ وہ حکومت پر بے اعتمادی کو ایک طرف رکھتے ہوئے امریکی سائبر اسپیس کو دہشت ہیکرز سے محفوظ رکھنے کے لیے ایک اتحاد قائم کر لیں۔
خبر رساں ادارے اے ایف پی اور لیبیا کے ریاستی ٹیلی وژن کے مطابق اتحادی افواج کی فضائیہ نے سرت کے بعد طرابلس کو نشانہ بنایا ہے۔ باغی اتحادی افواج کی مدد سے پہلے ہی ساحلی اور تیل کی پیداوار کے لحاظ سے اہم شہروں اجدابیہ، بریقہ، راس لانوف اور بن جواد کا کنٹرول حاصل کر  چکے ہی۔ بن جواد پر قبضے کے بعد باغیوں کا اگلا ہدف قذافی کا آبائی شہر سرت تھا۔ تازہ ترین اطلاعات کے مطابق اتحادیوں کی بمباری کے بعد باغی وہاں کا کنٹرول حاصل کر چکے ہیں۔ فی الحال آزاد ذرائع سے ان خبروں کی تصدیق نہیں ہو پائی ہے۔  برطانوی اور فرانسیسی جنگی جہازوں نے مصراتہ کے مضافات میں چند مقامات کو نشانہ بنایا ہے۔ فرانسیسی افواج کے ایک بیان کے مطابق مصراتہ پر حملے کے دوران ان کے 20 جنگی طیاروں نے حصہ لیا ہے۔ برطانوی فضائیہ نے بھی مصراتہ میں دو مسلح ویگنوں کو تباہ کرنے کا دعویٰ کیا ہے۔ اس سے پہلے جمہوریت کے حامی کارکن احمد المصراتی نے بتایا تھا کہ قذافی کی حامی فورسز نے مصراتہ شہر کا محاصرہ کر رکھا ہے اور وہاں حملے کیے جا رہے ہیں۔ ٹیلی وژن الجزیرہ کے مطابق سولہ فروری کو قذافی کے خلاف شروع ہونے والی بغاوت کے بعد سب سے شدید لڑائی اس علاقے میں جاری ہے۔ احمد المصراتی کا کہنا ہے کہ قذافی کی حامی فورسز نے اونچے گھروں کی چھتوں پر قبضہ کر رکھا ہے اور جو بھی سڑک پر نکلتا ہے، اسے گولیوں سے نشانہ بنایا جاتا ہے۔,اتحادی افواج نے لیبیا کے دارلحکومت طرابلس پر حملے کیے ہیں۔ بن جواد پر کنٹرول حاصل کرنے کے بعد باغیوں نے معمر قذافی کے آبائی شہر سرت پر قبضہ کرنے کا دعویٰ کیا ہے۔
جب ایتھوپیا کا ’گرینڈ رینیسنس ڈیم‘ کا منصوبہ پایۂ تکمیل کو پہنچ جائے گا تو یہ براعظم افریقہ میں پانی سے بجلی پیدا کرنے والا سب سے بڑا پلانٹ ہوگا۔  لیکن اس میگا ڈیم کے منصوبے سے مصر اور ایتھوپیا کے درمیان ایک بہت بڑا جھگڑا شروع ہو گیا اور سوڈان بھی اس جھگڑے میں پھنس چکا ہے۔ مصر اور سوڈان میں اس ڈیم کے حوالے سے جھگڑا اتنی شدت اختیار کر گیا تھا کہ کچھ لوگوں کو خدشہ ہو چلا تھا کہ دونوں ملکوں میں جنگ نہ ہو جائے۔ اب امریکہ دونوں کے درمیان ثالث کا کردار ادا کر رہا ہے اور آئندہ واشنگٹن میں ہونے والی بات چیت اسی سلسلے کی کڑی ہے۔     اس تنازعہ کی سب سے بڑی وجہ یہاں ایک بہت بڑے ڈیم کی تعمیر ہے جس سے مصر کو خدشہ ہے کہ اس سے افریقہ کے طویل ترین دریا کا کنٹرول ایتھوپیا کے ہاتھ میں چلا جائے گا۔  اگرچہ بجلی پیدا کرنے کے لیے بنائے جانے والے ڈیم سے پانی کی مقدار پر فرق نہیں پڑتا، لیکن جس رفتار پر ایتھوپیا اس ڈیم کو پانی سے بھرنا چاہتا ہے، اس سے مصر میں داخل ہونے سے پہلے دریائے نیل کا بہاؤ کم ہو جائے گا۔  اس کا مطلب یہ ہوا کہ ایتھوپیا 74 ارب مربع میٹر کے اس ڈیم کو جتنا آہستہ آہستہ بھرے گا، مصر میں دریائے نیل کے پانی کی سطح میں کمی اسی قدر کم ہو گی، لیکن اگر ایتھوپیا اسے جلد از جلد بھرنا چاہے گا تو مصر کے لیے مسئلہ پیدا ہو سکتا ہے۔   چار ارب ڈالر کی لاگت سے تعمیر کیے جانے والا یہ ڈیم ایتھوپیا کے اس خواب کا دل ہے جس کے تحت وہ اپنے ہاں صنعتی انقلاب لانا چاہ رہا ہے۔ جب یہ منصوبہ مکمل ہو جائے گا تو اندازہ ہے کہ اس سے ایک دو نہیں بلکہ چھ ہزار میگا واٹ بجلی پیدا کی جا سکے گی۔ اس ڈیم سے پیدا ہونے والی بجلی سے نہ صرف اس کے تمام شہریوں کو یہ سہولت حاصل ہو جائے گی بلکہ ایتھوپیا ہمسایہ ممالک کو بجلی فروخت بھی کر سکے گا۔  اس کے علاوہ سوڈان کو اس کا ایک اضافی فائدہ یہ بھی ہوگا کہ ڈیم بننے سے دریائے نیل کے پانی میں بہاؤ سارا سال ایک جیسا رہے گا اور اسے ان بڑے سیلابوں سے بھی چھٹکارا حاصل ہو جائے گا جو تقریباً ہر دوسرے سال اگست ستمبر میں آتے ہیں۔  امریکہ کی طرف سے مدد کی بات اس وقت ہؤیی جب صدر السیسی نے صدر ٹرمپ سے درخواست کی وہ بات چیت کو آگے بڑھانے میں مدد کریں۔ شروع میں ایتھوپیا نے اس حوالے سے ہچکچاہٹ کا مظاہرہ کیا تھا۔    ,جب ایتھوپیا کا ’گرینڈ رینیسنس ڈیم‘ کا منصوبہ پایہ تکمیل کو پہنچ جائے گا تو یہ براعظم افریقہ میں پن بجلی کا سب سے بڑا پلانٹ ہوگا، لیکن کیا اس کی راہ میں حائل رکاوٹیں ختم ہو جائیں گی؟
 نیشنل ڈیزاسٹر رِسپانس فورس (NDRF) کے علاقائی انچارج آلوک اواستھی نے بتایا کہ زمینی تودوں کے نیچے 150 تک افراد کے دبے ہونے کا خدشہ ہے اور یہ کہ ان تودوں کی وجہ سے پچاس کے قریب مکانات کو نقصان پہنچا ہے۔ انہوں نے کہا کہ متاثرین کی تعداد کے حوالے سے ابھی قطعی طور پر کچھ کہنا مشکل ہے کیونکہ متاثرہ علاقے کے ساتھ مواصلاتی رابطہ نہیں ہو پا رہا ہے۔ مزید یہ کہ بارش کی وجہ سے بھی امدادی کارروائیاں متاثر ہو رہی ہیں۔  بھارتی ٹی وی چینل سی این این، آئی بی این نے کہا ہے کہ ہلاک ہونے والے پانچوں افراد زمینی تودوں کے نیچے دب کر ہلاک ہو ئے اور یہ کہ اب تک پانچ افراد کو زندہ بچایا جا چکا ہے۔ ٹیلی وژن پر دکھائی جانے والی فوٹیج میں دیکھا جا سکتا ہے کہ کیسے پہاڑ کا ایک حصہ الگ ہو کر نیچے جا گرا ہے اور کیسے مکانات کیچڑ، گدلے پانی اور ٹوٹے ہوئے درختوں کی باقیات کے نیچے دبے ہوئے ہیں۔  سالانہ مون سون کی وجہ سے مہاراشٹر میں گزشتہ کئی روز سے بارشوں کا سلسلہ جاری ہے۔ خیال کیا جاتا ہے کہ گزشتہ سال بھی شمالی بھارت میں سیلاب اور زمینی تودوں کی وجہ سے تقریباً چھ ہزار یاتری، سیاح اور دیگر افراد موت کے منہ میں چلے گئے تھے۔ تب ہمالیہ کے دامن میں واقع ریاست اُتّر آکھنڈ میں شدید بارشیں ہوئی تھیں، جن کے نتیجے میں آنے والے سیلاب کے باعث پورے کے پورے دیہات اور قصبات تباہ ہو گئے تھے اور سیلاب کا پانی لوگوں کو اپنے ساتھ بہا لے گیا تھا۔,ریاست مہاراشٹر کے ضلع پونے کے ایک دور اُفتادہ گاؤں میں پہاڑی تودے گرنے کے نتیجے میں کم از کم آٹھ افراد ہلاک ہو گئے ہیں۔ مزید تقریباً ایک سو پچاس افراد ابھی ملبے تلے دبے ہوئے ہیں، جنہیں بچانے کے لیے کوششیں جاری ہیں۔
 ایڈم کوگل: ہمیں سعودی عرب کی صورتحال کا جائزہ لیتے ہوئے ایک ایک پہلو پر نظر ڈالنا ہوگی۔ چند شعبوں میں اس ملک میں یقیناً ترقی ہوئی ہے۔ مثال کے طور پر خواتین کے حقوق اور غیر ملکی کارکنوں کے ساتھ رویے جیسے معاملات میں کسی حد تک بہتری آئی ہے تاہم بہت سے دیگر شعبے ایسے ہیں جہاں صورتحال بد سے بدتر ہو چُکی ہے۔  ایڈم کوگل: جی نہیں، یہ خوفناک صورتحال گزشتہ چار پانچ برسوں سے چلی آ رہی ہے۔ 2011ء کی ’عرب بہار‘ کے بعد سعودی حکومت نے اختلاف رائے رکھنے والے تمام افراد کو بند کر رکھا ہے۔ انہوں نے عملی طور پر اپنی ہیومن رائٹس کمیونٹی کو ہی جیلوں میں بند کر دیا ہے۔ ان میں سے شاید ہی کوئی ایسا ہے جو جیل میں نہیں ہے۔  ایڈم کوگل: بالکل نہیں، مغربی ممالک سعودی عرب میں انسانی حقوق کی صورتحال کے بارے میں ہمیشہ سے روایتی خاموشی احتیار کرتے آئے ہیں۔ مغربی سیاستدان سعودی حکام کو ناراض کرنے سے ڈرتے ہیں۔ کسی بھی ملک کا سعودی عرب پر اثر و رسوخ نہیں ہے۔ اگر تمام مغربی ممالک سعودی عرب کے ساتھ اپنے تعلقات کی شرط یہ عائد کر دیں کہ ریاض حکومت انسانی حقوق سے جُڑے مسائل حل کرے تو یقیناً وہاں اعتدال پسندی آ سکتی ہے۔ مثال کے طور پر اگرجرمنی کہہ دے کہ وہ سعودی عرب کو اپنے ٹینک اُس وقت تک فراہم نہیں کرے گا جب تک وہ ہیومن رائٹس کی سنگین پامالی کا سلسلہ بند نہیں کرتا۔ یہ ایک مثبت پیغام ہوگا۔,ہیومن رائٹس واچ سے منسلک ایک امریکی محقق نے سعودی عرب میں انسانی حقوق کی پامالیوں کے ریکارڈ پر سخت تنقید کی ہے۔
انھوں نے بتایا کہ دنیا بھر کی طرح پاکستان میں بھی نظامِ صحت تین حصوں میں کام کرتا ہے، پہلا حصہ پرائمری یعنی بنیادی ہیلتھ کیئر ہے جس میں کمیونٹی کی سطح پر صحت کے مراکز قائم کیے جاتے ہیں جیسا کہ حاملہ خواتین کے لیے لیڈی ہیلتھ ورکرز کا نظام۔ ڈاکٹر بصیر خان اچکزئی کا کہنا ہے کہ ’کمیونٹی لیڈی ہیلتھ ورکرز سے شروع ہونے والا نظام گائناکالوجسٹ یا سپیشلسٹ پر ختم ہوتا ہے۔ بدقسمتی سے ہمارے ملک میں بنیادی مراکز صحت کا نظام اس سطح کا نہیں کہ وہ ہماری ماؤں یا حاملہ خواتین کے لیے مناسب ہو، ہمارے صحت کے اعشاریے تیسری دنیا کے ممالک میں نچلی سطح پر ہیں۔‘ انھوں نے کہا کہ جب لیڈی ہیلتھ ورکرز کا پروگرام آیا تو یہ فائدہ ہوا کہ خواتین میں آگاہی پیدا ہوئی اور وہ اپنے علاج کے لیے باہر نکلیں۔ مگر مسئلہ یہ ہے کہ لیڈی ہیلتھ ورکرز کی تعداد انتہائی کم ہے اور اس وقت بھی صحت کے شعبے کے بنیادی یا پرائمری انفراسٹرکچر کے لیے ہمیں 80 ہزار سے زائد لیڈی ہیلتھ ورکرز کی ضرورت ہے۔‘  واضح رہے کہ پاکستان میں حاملہ خواتین اور بچوں کی صحت کے لیے لیڈی ہیلتھ ورکرز کا نظام سنہ 1993 میں وضع کیا گیا تھا اور ملک بھر میں صحت کے بنیادی مراکز قائم کیے گئے تھے۔ محکمہ صحت کے حکام کے مطابق دو ہزار خواتین کی بھرتی سے شروع ہونے والے اس پروگرام میں اس وقت لیڈی ہیلتھ ورکرز کی کل تعداد ایک لاکھ سے زیادہ ہے۔  ملک میں کاغذوں کی حد تک تو صحت کا مضبوط بنیادی ڈھانچہ نظر آتا ہے لیکن سرکاری اعداد و شمار کے مطابق اس وقت پاکستان بھر میں میں 1500 مریضوں کے لیے ایک ڈاکٹر ہے، جبکہ حاملہ خواتین اور نومولود بچوں کے لیے ملک بھر میں صرف 756 بنیادی صحت کے مراکز ہیں۔  سرکاری اعداد و شمار کے مطابق ملک میں سنہ 2008 میں سرکاری ہسپتالوں کی تعداد 948 تھی جبکہ سنہ 2019 میں یہ بڑھ کر 1282 ہوئی ہے۔ ماہرین کہتے ہیں کہ ان سرکاری ہسپتالوں پر مریضوں کا ایک بہت بڑا بوجھ ہے اور ’ہسپتالوں کی یہ تعداد 22 کروڑ سے زائد آبادی والے ملک کے لیے نہایت کم ہے۔‘  ڈاکٹر سیدہ بتول کے مطابق حاملہ خواتین کے وارڈ میں رش اس لیے بھی بڑھ گیا ہے کہ خواتین کی دوران زچگی پیچیدگیاں زیادہ ہو رہی ہیں۔ ’ان پیچیدگیوں کی وجہ یہی ہے کہ خواتین حمل کے دوران لیڈی ہیلتھ ورکرز یا اپنے علاقے میں موجود کسی بھی ڈاکٹر کے پاس جاتی ہی نہیں ہیں یا ان کے مشوروں پر عمل نہیں کرتی ہیں، جب بچے کی پیدائش کا مرحلہ آتا ہے تو یہ عمل پیچیدہ ہو جاتا ہے۔‘  ماہرین کا خیال ہے کہ تربیت یافتہ لیڈی ہیلتھ ورکر ہوں تو ہر دس میں سے نو بچے محفوظ طریقے سے گھر میں ہی پیدا ہو سکتے ہیں۔ مگر اس کے لیے صحت کے بنیادی مراکز کو فعال اور عملے کی تربیت کے انتظامات کرنا ہوں گے۔,ملک میں کاغذوں کی حد تک تو صحت کا مضبوط بنیادی ڈھانچہ نظر آتا ہے لیکن سرکاری اعداد و شمار کے مطابق اس وقت پاکستان بھر میں میں 1500 مریضوں کے لیے ایک ڈاکٹر ہے، جبکہ حاملہ خواتین اور نومولود بچوں کے لیے مک بھر میں صرف 756 بنیادی صحت کے مراکز ہیں۔
 شمالی بھارت کے ایک گاؤں میں گائے ذبح کرنے کے شبے میں ایک مسلمان اور اس کی بیوی کو ہلاک کر دینے کے شبے میں پولیس اکیس مشتبہ افراد کو بظاہر حر است میں لے چکی ہے۔ بھارتی دارالحکومت سے تیس کلومیٹر کی دوری پر واقع اس گاؤں کی کشیدہ صورت حال کا جائزہ لینے قوم پرست سیاسی جماعت بھارتیہ جنتا پارٹی کے ایک رکن پارلیمنٹ سنگیت سوم نے وہاں پہنچ کر مشتبہ قاتلوں کو معصوم قرار دے دیا۔ جب ان سے پوچھا گیا کہ جو ہلاک کر دیے گئے ہیں، اُن کے بارے میں وہ کیا کہیں گے، تو سوم نے انہیں صرف ’گائے مارنے والے‘ قرار دیا۔ مبصرین نے بھارت میں گائے کے گوشت یا بیف پر کی جانے والی پرتشدد سیاست کو انتہائی خطرناک قرار دیا ہے۔  چند روز قبل بھارتیہ جنتا پارٹی کے سیاستدانوں نے ایک ریاستی اسمبلی میں ایک مسلمان رکن کو گائے کا گوشت کھانے کے شبے میں تھپڑوں سے لال کر دیا تھا۔ اسی طرح جنوبی بھارت میں ایک تعلیمی ادارے میں چھ طلبا کو ادارے کی انتظامیہ نے تعلیمی سیشن سے اس لیے معطل کر دیا کہ انہوں نے اپنے دوستوں کو بیف کے ساتھ پکائی گئی ترکاری کھانے میں پیش کی تھی اور اس ’گھناؤنے‘ جرم کے بعد پیدا ہونے والی افراتفری میں ایک کسان کی ہلاکت بھی ہوئی تھی۔ دو روز قبل بھارت کے ایک شمالی گاؤں میں بھی گائے ذبح کرنے پر کٹر ہندوؤں نے کئی کاروں اور دکانوں کو جلا دیا تھا۔ اس دنگے میں پولیس کے علاوہ کئی دیہاتی بھی زخمی ہوئے تھے۔ چھان بین سے معلوم ہوا تھا کہ مسلمان ایک مری ہوئی گائے کی کھال اتار رہے تھے۔,بھارت میں حکمران جماعت بھارتیہ جنتا پارٹی کے رکن پارلیمان سنگیت سوم نے گائے ذبح کرنے کے شبے میں مسلمان جوڑے کو قتل کرنے والے مبینہ ملزمان کو معصوم قرار دے دیا ہے۔
آج دُنیا بھر میں مزدوروں کا عالمی دن منایا جا رہا ہے۔ یومِ مئی کے اِس موقع پر دُنیا کے مختلف ملکوں میں نکالے جانے والے جلوسوں کے شرکاء مزدوروں کے لئے بہتر اجرتوں، کام کے بہتر حالات اور زیادہ سماجی تحفظ کا مطالبہ کر رہے ہیں۔  انڈونیشا کے دارالحکومت جکارتہ میں یوم مئی کے جلوس میں ہزارہا شہری شریک ہوئے۔ اِس موقع پر تقریباً پندرہ ہزار سیکیورٹی اہلکار تعینات کئے گئے تھے۔ جلوس کے شرکاء نے شہر کے وَسطی حصے سے اسٹیٹ پیلیس کی طرف مارچ کیا اور مطالبہ کیا کہ انڈونیشیا کے اُس سماجی تحفظ کے نظام کادائرہ وسیع کیا جائے، جس سے ابھی تک ملک کے محض پچیس فیصد ورکرز استفادہ کر پا رہے ہیں۔ صدر سُسیلو بمبانگ یُدھو یونو نے آج جکارتہ کے نواح میں ایک ٹویوٹا کار فیکٹری کا دورہ کیا اور دوپہر کا کھانا وہاں کے سینکڑوں ارکان پر مشتمل عملے کے ساتھ کھایا۔,آج دُنیا بھر میں مزدوروں کا عالمی دن منایا جا رہا ہے۔ یومِ مئی کے اِس موقع پر مختلف ملکوں میں نکالے جانے والے جلوسوں کے شرکاء مزدوروں کے لئے بہتر اجرتوں، کام کے بہتر حالات اور زیادہ سماجی تحفظ کا مطالبہ کر رہے ہیں۔
 آج یکم دسمبر کو منائے جانے والے ایڈز کے خلاف سالانہ عالمی دن کے موقع پر بان کی مون نے یہ بھی کہا کہ اقوام متحدہ کا ہدف ایک ایسی دنیا کا حصول ہے جہاں ایچ آئی ای وائرس سے متاثرہ افراد کی تعداد میں کوئی اضافہ نہ ہو، ایڈز کے مریضوں کے ساتھ کسی امتیازی رویے کا مظاہرہ نہ کیا جائے اور اس مرض کی وجہ سے انسانی ہلاکتوں کا سلسلہ بند ہو چکا ہو۔  ایڈز اور ایچ آئی وی وائرس کا پھیلاؤ یوں تو افریقہ، یورپ، ایشیا اور لاطینی امریکا سمیت کئی براعظموں میں دیکھنے میں آ رہا ہے تاہم افریقہ میں اس مرض کی وجہ سے پائی جانے والی صورت حال خاص طور پر تشویشناک ہے۔ افریقہ میں گزشتہ برس ایڈز کے ہاتھوں 1.2 ملین انسان ہلاک ہوئے، قریب 1.8 ملین مرد، خواتین اور بچے ایسے تھے جن میں پہلی مرتبہ ایچ آئی وی وائرس کی موجودگی کی تصدیق ہو گئی اور مجموعی طور پر اس براعظم میں ایچ آئی وی سے متاثرہ افراد کی تعداد بھی پچھلے سال 23.5 ملین رہی۔ اس طرح افریقہ وہ براعظم ہے جہاں ایچ آئی وی ایڈز سے متاثرہ افراد کی تعداد دنیا بھر میں سب سے زیادہ ہے۔,انسانی جسم کے مدافعتی نظام کو بتدریج ختم کر دینے والی مہلک بیماری ایڈز اور اس کا سبب بننے والے ایچ آئی وی وائرس کے خلاف آج دنیا بھر میں ایڈز کا عالمی دن منایا جا رہا ہے۔
غلام فرید صابری کی موت کے بعد امجد صابری نے ان کی گدی سنبھالی اور دھیرے دھیرے ملک کے نامور قوالوں میں ان کا شمار ہونے لگا۔ تاہم دو برس قبل امجد صابری کے قتل نے قوالی سے منسلک موسیقاروں میں خوف اور پریشانی کو جنم دیا جس کے باعث صوفی موسیقی کی یہ صنف ایک بار پھر زوال پذیر نظر آرہی ہے۔ برسوں سے کراچی کے کیفے نور پر قوالوں کی بیٹھکیں جمتی چلی آرہی ہیں۔ خبر رساں ادارے اے ایف پی سے بات کرتے ہوئے یہاں موجود چند قوالوں کا کہنا تھا کہ کچھ برسوں سے ان کا کاروبار مستقل زوال کا شکار ہے اور اب نہایت کم مزار یا درگاہیں ایسی ہیں جہاں قوالی کی محفل سجانے کی اجازت دی جا رہی ہے۔  اس کی ایک وجہ چند گروہوں کی طرف سے  کی جانے والی فرقہ پرست عسکری کارروائیاں ہیں جن کے تحت مزاروں کو خود کش حملوں کا نشانہ بنایا جاتاہے۔ اس کی مثال امجد صابری کے قتل کے بعد صوبہ سندھ اور بلوچستان کے مزاروں پر کیے جانے والے خود کش حملے تھے جن میں سو سے زائد افراد لقمہ اجل بنے۔ ان کارروائیوں کی زمہ داری اسلامک اسٹیٹ نے قبول کی تھی۔ ان حالات کے باوجود چند قوال اس صنف کی بقاء کے لیے  اب بھی کوشاں ہیں۔ ان ہی میں امجد صابری کے بھائی طلحہ صابری بھی ہیں جو کہتے ہیں کہ ہر طرح کے دباو اور خطروں کے  سامنے وہ نہیں جھکیں گے اور اس سلسلے کو جاری رکھیں گے۔ تاہم امجد صابری کی والدہ کے بقول ایک بات طے ہے کہ امجد صابری جا چکا ہے اور اس کے ساتھ قوالی کا جنون بھی دفن ہو گیا ہے۔   ,پاکستان میں معروف پاکستانی قوال امجد صابری کے قتل کے بعد فرقہ پرستی کے خوف اور جدیدیت کے دباو میں صوفی موسیقی کی صنف قوالی اپنی بقاء کی جنگ لڑ رہی ہے۔ 
ٹِک ٹوک (TikTok) ایک ایسی اسمارٹ فون ویڈیو ایپلیکیشن ہے، جس کے ذریعے عام صارفین خود چھوٹی چھوٹی اور اسپیشل ایفیکٹس والی ویڈیوز بنا کر ایک دوسرے کے ساتھ شیئر کر سکتے ہیں۔ یہ ایپ بھارت میں انتہائی مقبول ہے لیکن بہت سے بھارتی سیاستدانوں کے نزدیک اس ایپ کے مندرجات ’نامناسب‘ ہیں اور ان کی اجازت نہیں دی جانا چاہیے۔ بھارت میں اس چینی ویڈیو ایپ کے خلاف جنوبی ریاست تامل ناڈو کی ایک عدالت نے اپنے ایک فیصلے میں تین اپریل کو نئی دہلی میں ملکی حکومت کو یہ حکم دیا تھا کہ وہ ’ٹِک ٹوک‘ پر پورے ملک میں پابندی لگا دے۔ بھارت میں انفارمیشن ٹیکنالوجی کی ملکی وزارت کے ایک اہلکار کے مطابق تامل ناڈو کی ریاستی عدالت کے فیصلے کے بعد وفاقی حکومت نے ایپل اور گوگل کے ایپ سٹورز کو ایک خط لکھا تھا، جس میں درخواست کی گئی تھی کہ اس عدالتی حکم پر عمل کیا جائے اور بھارتی صارفین کو یہ ایپ ڈاؤن لوڈ کے طور پر مہیا نہ کی جائے۔ اس بارے میں گوگل کے علاوہ ایپل کمپنی نے بھی تصدیق کر دی ہے کہ ’ٹِک ٹوک‘ اب ان اداروں کے آن لائن ایپ سٹورز پر بھارتی صارفین کے لیے ڈاؤن لوڈ کے طور پر دستیاب نہیں ہے۔ بھارت میں ’ٹِک ٹوک‘ کے ایک نمائندے نے اس بارے میں کوئی بھی تبصرہ کرنے سے یہ کہہ کر انکار کر دیا کہ یہ معاملہ ابھی عدالت میں ہے۔,بھارت میں لگائی جانے والی پابندی کے بعد گوگل اور ایپل کے ایپ سٹورز سے چینی ویڈیو ایپ ’ٹِک ٹوک‘ بالکل غائب ہو گئی ہے۔ بھارتی صارفین اب یہ ایپ ڈاؤن لوڈ نہیں کر سکتے کیونکہ ایک ملکی عدالت نے اس پر پابندی لگا دی تھی۔
پاکستان میں وکلا کی سب سے بڑی تنظیم، پاکستان بار کونسل کے وائس چیئرمین کا کہنا ہے کہ ایسے ججوں کو اس بینچ میں شامل نہیں کیا جانا چاہیے جو سپریم جوڈیشل کونسل کے رکن بھی ہیں یا جنھیں جسٹس قاضی فائز عیسی کے خلاف کارروائی سے فائدہ ہو سکتا ہے۔ پاکستان بار کونسل کے وائس چیئرمین امجد شاہ نے بی بی سی سے بات کرتے ہوئے کہا کہ اس بینچ میں سپریم جوڈیشل کونسل کے تین ارکان، جن میں چیف جسٹس، جسٹس گلزار احمد اور جسٹس مشیر عالم شامل ہیں، نہیں بیٹھ سکتے جبکہ جسٹس اعجاز الاحسن اور جسٹس سردار طارق مسعود بھی اس بینچ کا حصہ نہیں بن سکتے۔ امجد شاہ نے کہا کہ اگر سپریم جوڈیشل کونسل جسٹس قاضی فائز عیسی کے خلاف کارروائی کا فیصلہ سناتی ہے تو اس سے جسٹس طارق مسعود اور جسٹس اعجاز الااحسن کو فائدہ بھی ہو گا۔ پاکستان بار کونسل کے وائس چیئرمین نے نامہ نگار شہزاد ملک کو بتایا کہ اخلاقی طور پر ان دونوں ججز کو اس بینچ میں نہیں بیٹھنا چاہیے لیکن اگر ایسا ہوا تو پھر وکلا دوران سماعت ان دونوں جج کی شمولیت پر اعتراض اُٹھائیں گے۔ جسٹس قاضی فائز عیسی نے بھی اس صدارتی ریفرنس کے خلاف درخواست دائر کر رکھی ہے اور اُنھوں نے اپنی درخواست میں عدالت عظمی کا فل کورٹ بنانے کی استدعا کی تھی جس میں صرف وہ تین جج صاحبان شامل نہ ہوں جو کہ سپریم جوڈیشل کونسل کا حصہ ہیں۔ واضح رہے کہ چیف جسٹس آصف سعید کھوسہ نے نئے عدالتی  سال کے موقع پر  اپنے خطاب میں ان ججز کے خلاف صدارتی ریفرنس سے متعلق سپریم جوڈیشل کونسل میں جاری کارروائی روکنے کا اعلان کیا تھا اور کہا تھا کہ جب تک اس صدارتی ریفرنس کے خلاف دائر درخواستوں پر فیصلہ نہیں ہو جاتا اس وقت تک اعلی عدالتوں کے ان دو ججز کے خلاف سپریم جوڈیشل کونسل میں کارروائی نہیں ہو گی۔ عابد حسن منٹو نے اپنی درخواست میں سپریم جوڈیشل کونسل سے استدعا کی ہے کہ پہلے ان زیر التوا ریفرنس پر فیصلہ دیا جائے جو کہ عرصہ دارز سے سپریم جوڈیشل کونسل میں پڑے ہوئے ہیں اور پھر اس کے بعد جسٹس قاضی فائز عیسی اور جسٹس  کے کے آغا کے خلاف صدارتی ریفرنس پر کارروائی عمل میں لائی جائے۔ پاکستان کے چیف جسٹس آصف سعید کھوسہ جو کہ سپریم جوڈیشل کونسل کے چیئرمین بھی ہیں، کے مطابق اب صرف نو ریفرنس سپریم جوڈیشل کونسل میں زیر التوا ہیں جبکہ مختلف ججز کے خلاف ایک سو کے قریب درخواستوں کو نمٹا دیا گیا ہے تاہم اُنھوں نے ان ججز کے نام نہیں بتائے جن کے خلاف درخواستیں سپریم جوڈیشل کونسل میں دائر کی گئی تھیں۔ پاکستان بار کونسل کے وائس چیئرمین امجد شاہ کا کہنا ہے کہ اُنھوں نے اس ضمن میں چیف جسٹس سے ملاقات کی تھی جس میں سپریم جوڈیشل کونسل میں زیر سماعت درخواستوں کی تفصیلات مانگی گئی تھیں تاہم اس کونسل کے سیکرٹری کی طرف سے ابھی تک معلومات فراہم نہیں کی گئیں۔,پاکستان بار کونسل کے وائس چیئرمین کا کہنا ہے کہ ایسے ججوں کو لارجر بینچ میں شامل نہیں کیا جانا چاہیے جنھیں جسٹس قاضی فائز عیسی کے خلاف کارروائی سے فائدہ ہو سکتا ہے۔
 خبر رساں ادارے ڈی پی اے نے مریم نواز کے ایک ٹوئٹ کے حوالے سے بتایا ہے کہ اگرچہ انڈونیشیا میں منشیات کی اسمگلنگ میں سزائے موت پانے والے پاکستانی کی سزا پر عملدرآمد کو رکوانا انتہائی مشکل ہے لیکن وزیر اعظم نواز شریف نے فیصلہ کیا کہ وہ ذوالفقار کی سزائے موت پر عملدرآمد کو رکوانے کی ایک اور کوشش کریں گے، جو کامیاب ہو گئی۔‘‘  انڈونیشیا کے اٹارنی جنرل نے انتیس جولائی بروز جمعہ میڈیا کو بتایا کہ فوری طور پر ان دس مجرمان کی سزائے موت پر عملدرآمد کا امکان نہیں ہے لیکن ساتھ ہی انہوں نے یہ بھی کہا، ’’ایک بات یقینی ہے کہ ان مجرمان کی سزا پر عملدرآمد ہو کر ہی رہے گا۔‘‘  جن دیگر مجرمان کو اس سزا کا سامنا ہے، ان میں ایک پاکستانی شہری کے علاوہ بھارتی اور زمبابوے کے باشندے بھی شامل ہیں۔ باون سالہ پاکستانی شہری ذوالفقار علی کو نومبر سن دو ہزار چودہ میں ہیروئن کی اسمگلنگ کے شبے میں گرفتار کیا گیا تھا۔ اسے عدالتی کارروائی کے بعد سن دو ہزار پندرہ میں موت کی سزا سنا دی گئی تھی۔ تاہم انسانی حقوق کے سرکردہ اداروں کا کہنا ہے کہ علی شفاف عدالتی کارروائی سے محروم رہے اور ایسے امکانات ہیں کہ انہوں نے تشدد کے باعث اقبال جرم کیا۔  مریم نواز نے ذوالفقار علی کی سزائے موت کو مؤخر کروانے کا سہرا نواز شریف کے سر باندھتے ہوئے کہا ہے کہ حکومتی کوششیں کار گر ثابت ہوئی ہیں۔ پاکستانی سیاسی منظر نامے پر یہ خاتون سیاستدان پاکستان مسلم لیگ نون کے سربراہ نواز شریف کی جانشین قرار دی جاتی ہیں۔ پاکستان سفارتی اور سیاسی سطح پر علی کی سزائے موت کو رکوانے کی کوشش میں مصروف ہے۔,پاکستانی وزیر اعظم نواز شریف کی بیٹی مریم نواز کا کہنا ہے کہ ان کے والد کی کوشش کے باعث ہی انڈونیشیائی حکام نے پاکستانی شہری ذوالفقار علی کی سزائے موت پر عملدرآمد روکا ہے۔
 میکسیکو کے سابق صدر فلیپی کالڈیرون نے ڈونلڈ ٹرمپ کو جرمن نازی رہنما ہٹلر سے تشبیہ دی ہے۔ کالڈیرون کا یہ بھی کہنا تھا کہ ٹرمپ کی ریپبلکن پرائمریز میں فتوحات سے دنیا بھر میں امریکا مخالف جذبات کو تقویت مل رہی ہے۔  میکسیکو کے سابق صدر نے اتوار کے روز کہا کہ ٹرمپ کا مہاجرین مخالف رویہ اور بیانات تمام مہاجرین کے خلاف نہیں ہیں بلکہ وہ ان کے خلاف ہے جو کہ ’’رنگ میں ان سے مختلف ہیں‘‘ اور یہ ایک نسل پرستانہ بات ہے۔ کالڈیرون کے مطابق ڈونلڈ ٹرمپ امریکی عوام کے سماجی خوف کو استعمال کر رہے ہیں جیسا کہ ہٹلر نے اپنے وقت میں کیا تھا۔  وہ مزید کہتے ہیں کہ ٹرمپ امریکا کو ایک ایسے ملک میں تبدیل کر رہے ہیں جس کے پڑوسی اس سے نفرت کرنے لگیں گے۔ واضح رہے کہ میکسیکو کینیڈا اور چین کے بعد امریکا کا سب سے بڑا تجارتی ساتھی ہے اور اس کی طویل سرحد امریکا سے ملتی ہے۔  ٹرمپ پہلے ہی میکسیکو کے عوام کو یہ کہہ کر ناراض کر چکے ہیں کہ میکسیکو امریکا میں قاتل اور ریپسٹ منتقل کر رہا ہے اور یہ کہ وہ صدر منتخب ہونے کی صورت میں امریکا میں غیر قانونی طور پر آباد میکسیکو کے افراد کے گرد گھیرا تنگ کریں گے۔ وہ امریکا اور میکسیکو کی سرحد پر باڑ بھی لگانا چاہتے ہیں، جسے کالڈیرون نے احمقانہ تجویز قرار دیا تھا۔  واضح رہے کہ کالڈیرون سن دو ہزار چھ سے دو ہزار بارہ تک میکسیکو کے صدر کے عہدے پر فائز رہے تھے۔,سابق صدر کالڈیرون کا کہنا ہے کہ امریکی ریپبلکن پارٹی کی صدارتی امیدواری کے خواہش مند ڈونلڈ ٹرمپ نسل پرست ہیں اور ان کو دوسری جنگ عظیم سے قبل جرمنی میں ابھرنے والے نازی رہنما آڈولف ہٹلر کی طرز کا رہنما سمجھنا چاہیے۔
صوماليہ کے دارالحکومت موغاديشو ميں اتوار اور پير کی درميانی شب شدت پسندوں کے ايک بڑے حملے ميں کم از کم سات افراد ہلاک اور بيس سے زائد زخمی ہو گئے ہيں۔ ابتدائی تفتيش کے مطابق حملہ آوروں نے سمندر کنارے واقع ايک پرتعيش ہوٹل کے باہر پہلے ايک کار بم دھماکہ کيا اور پھر فائرنگ شروع کر دی۔ شدت پسند گروہ الشباب نے اس حملے کی ذمہ داری قبول کر لی ہے۔ افريقی ملک صوماليہ سن 1991 سے فسادات کی لپيٹ ميں ہے، جب جنگی سرداروں نے سياد بری کی حکومت کا تختہ الٹ ديا تھا۔ مقامی شدت پسند گروہ الشباب پچھلے بارہ برس سے سرگرم ہے۔ يہ گروہ بين الاقوامی حمايت يافتہ حکومت کی رٹ تسليم نہيں کرتا اور ملک ميں اسلامی شرعی نظام کا نفاذ چاہتا ہے۔ موغاديشو کے ليڈو بيچ پر واقع ايليٹ ہوٹل پر ہونے والا يہ حملہ رات کے وقت ہی ختم ہو گيا تھا۔ سکيورٹی حکام نے دو سو پانچ افراد کو ريسکيو کرنے کا بھی بتايا ہے۔ ريسکيو کيے جانے والوں ميں حکومتی وزراء، قانون ساز اور شہری شامل تھے۔ سکيورٹی آپريشن ميں ملوث ايک کمانڈر کے بقول حملے ميں الشباب کے چار جنگجو ملوث تھے، جن کو کارروائی ميں ہلاک کر ديا گيا۔ انہوں نے يہ بھی بتايا کہ حملے کی تمام تر تفصيلات کچھ دير بعد جاری کی جائيں گی۔ يہ امر اہم ہے کہ صوماليہ ميں پچھلے ہفتے پير کو ہی الشباب کے شدت پسندوں نے مرکزی جيل پر حملہ کيا تھا۔ اس حملے ميں کم از کم پندرہ قيدی اور چار محافظ ہلاک ہو گئے تھے۔,افريقی رياست صوماليہ ميں الشباب کے شدت پسندوں نے ايک ہی ہفتے ميں دو بڑے حملے کيے ہيں۔ تازہ حملے ميں شدت پسندوں نے موغاديشو کے ايک پر تعيش ہوٹل پر دھاوا بول ديا۔
 خبر رساں ادارے روئٹرز نے سفارتی ذرائع کا حوالہ دیتے ہوئے کہا ہے کہ واشنگٹن میں ہونے والے ایک اجلاس میں چین سے پاکستان کے ساتھ جوہری تعاون کے حوالے سے مزید معلومات فراہم کرنے کا مطالبہ بھی کیا گیا۔ امریکی حکام کا نام ظاہر نہ کرنے کی شرط پر اس خبر رساں ادارے سے گفتگو کرتے ہوئے کہنا تھا کہ بھارت سمیت کئی دوسرے ملکوں نے پاکستان کی طرف سے ’ایٹمی ٹیکنالوجی کے پھیلاؤ‘ کے حوالے سے اپنے خدشات کا اظہار کیا۔ اس نیوز ایجنسی کے مطابق 46 ممالک کے نیوکلئیر سپلائرز گروپ (این ایس جی) کے دوران چین نے اس حوالے سے کسی بھی قسم کا دباؤ قبول کرنے سے انکار کیا ہے۔  ایک امریکی اہلکار کا کہنا تھا کہ پاکستانی صوبے پنجاب میں چشمہ نیوکلئیر پاور کمپلیکس میں دو نئے ایمٹی ری ایکٹرز کی تعمیر کے حوالے سے چین نے اپنی پوزیشن تبدیل نہیں کی ہے۔ اسی طرح ایک اور اہلکار کا نام ظاہر نہ کرنے کی شرط پر کہنا تھا کہ بیجنگ حکومت نے گزشتہ برس بھی پاکستان کے حوالے سے اپنی پوزیشن برقرار رکھی تھی۔  امریکی حکام کا روئٹرز سے گفتگو کرتے ہوئے کہنا تھا کہ پاکستان اور چین کے مابین نئے دو یونٹوں کی تعمیر کی کا معاہدہ سن 2008 میں بھارت کے ساتھ امریکی جوہری معاہدے کے بعد طے پایا ہے۔ ان اہلکاروں کے مطابق اس وقت پاکستان کی طرف سے بھی ایسے ہی ایک معاہدہ کرنے کی بات کی گئی تھی، جسے امریکا نے مسترد کر دیا تھا۔ اس وقت اسلام آباد حکام کا کہنا تھا کہ وہ توانائی کی ضروریات کو پورا کرنے کے لیے چین کے ساتھ ایسا ہی کوئی معاہدہ کر سکتا ہے۔ ,گزشتہ ہفتے بند دروازے کے پیچھے ہونے والے دو روزہ مذاکرات میں مغربی ریاستوں نے پاکستان میں چین کے تعاون سے جوہری پاور پلانٹوں کی توسیع کے منصوبوں پر اپنی تشویش کا اظہار کیا ہے۔
 ايسی صورت ميں کيا يہ موزوں نہيں ہو گا کہ يورو زون کا ايک بچت کمشنر يونان پر مقرر کر ديا جائے، جو اُس کے اخراجات کا جائزہ ليتا رہے۔ يہ تجويز جرمن حکومت کی طرف سے آئی ہے اور اس ليے حيرت انگيز نہيں کہ جرمنی نے يونان کو مالی ديواليہ پن سے بچانے کے سلسلے ميں سب سے زيادہ مالیاتی خطرات مول ليے ہيں۔ جرمن چانسلر کی پارٹی سی ڈی يو نے اپنے پچھلے ملک گير اجلاس ميں تو يونانی قومی بجٹ کی نگرانی تک کا مطالبہ کيا۔  سياسی ميدان ميں بھی يورپی يونين يونانی وزير اعظم پاپاندريو کو مستعفی ہونے پر مجبور کر چکی ہے اور اُن کی جگہ اب پارٹيوں سے غير وابستہ پاپاديموس وزير اعظم ہيں۔ اس لیے يونان کی پہلے ہی سے محدود کر دی جانے والی خود مختاری کو بچت کمشنرکے ذريعے اور زيادہ محدود کرنے کی کوشش غلط راستہ ہو گا۔ يونانی اگر خود اپنی مدد نہيں کر سکتے تو يورو زون کے اچھی مالی حالت والے ممالک بے تحاشہ پيسہ جھونکنے کا سلسلہ جاری نہيں رکھ سکتے۔ ايسی صورت ميں يونان کا يورو کرنسی زون سے نکل جانا اور ايک نيا آغاز کرنا ہی بہتر ہو گا۔,يونان کی شديد مالیاتی مشکلات يورو زون کے ممالک کے ليے مستقل درد سر کا باعث ہيں۔ اب يونان کے ليے ايک بچت کمشنر مقرر کرنے کی تجويز بھی سننے ميں آئی ہے۔ ڈوئچے ویلے کے تبصرہ نگار بيرنڈ رِيگرٹ کے بقول يہ اقدام غلط ہو گا۔
امریکا کریملن کے سخت ناقد الیکسی ناوالنی کو زہر دینے کے معاملے میں روس کو سزا دینے کے لیے منگل کے روز اس کے خلاف پابندیوں کا اعلان کرسکتا ہے۔ واشنگٹن ان پابندیوں کی نوعیت اور وقت کے حوالے سے یورپی یونین کے ساتھ صلاح مشورے کررہا ہے۔ یہ پابندیاں روس کے خلاف بائیڈن انتظامیہ کی پہلی پابندیاں ہوں گی اور اپنے پیش رو ڈونلڈ ٹرمپ کے ماسکو کے ساتھ نمٹنے کے رویے سے یکسر مختلف ہوگی۔ اقو ام متحدہ کے حقوق انسانی کے ماہرین نے روس سے ناوالنی کو فوراً رہا کرنے اور انہیں زہر دینے کے معاملے کی بین الاقوامی تفتیش کرانے کی اپیل کی تھی۔  یورپی یونین نے پیر کے روز روس کے چار سینیئر عہدیداروں پر پابندیاں عائد کردی تھیں۔ یورپی یونین نے روس کے جن چار عہدیداروں پر پابندیاں عائد کی ہیں ان کا تعلق ناوالنی کو قید میں ڈالنے میں ملوث انصاف اور قانون نافذ کرنے والی ایجنسیوں سے ہے۔ ان لوگوں پر یورپی یونین کے رکن ملکوں کے سفر پر پابندی عائد کردی گئی ہے اور ان کے اثاثے منجمد کردیے گئے ہیں۔,ناوالنی کو زہر دینے کے معاملے پر روس کے خلاف پابندیاں عائد کرنے کا  صدر جو بائیڈن کا فیصلہ اپنے پیش رو ڈونلڈ ٹرمپ کے برخلاف ماسکو کے ساتھ سخت رویے کا مظہر ہے۔
 منگل کے روز لندن کےEmirates اسٹیٹڈیم میں کھیلے جانے والے اس سیمی فائنل میں دفاعی چمپئین مانچسٹر یونائیٹڈ نےعمدہ کھیل کا مظاہرہ کیا۔ یونائیٹڈ نے دو مرحلوں پر مشتمل سیمی فائنلز مقابلوں کے دوسرے مرحلے میں آرسنل کو شکست دے کر یورپی چیمپئیزلیگ کے فائنل تک رسائی حاصل کر لی ہے۔ تقریبا دو منٹوں بعد ہی آرسنل کے کھلاڑی Robin Van Persie نے رونالڈو کو روکنے کی کوشش کی۔ اس فاول کے نتیجے میں گول پوسٹ سے تقریبا 35 گز کے فاصلے پرہی یونائیٹڈ کو فری کک ملی۔ دنیائے فٹ بال کے بہترین کھلاڑیوں میں شمار ہونے والے رونالڈو نے اس موقع سے فائدہ اٹھاتے ہوئے اس فری کک پر گول کر دیا۔ یوں کھیل کے پہلے گیارہ منٹوں میں ہی یونائیٹڈ کو آرسنل پر دو صفر کی برتری حاصل ہو گئی۔  تہترویں منٹ میں یونائیٹڈ کے کھلاڑی Darren Fletcher کے ایک سنگین فاول کے نتیجے میں انہیں سرخ کارڈ دکھا کر کھیل سے باہر نکال دیا گیا اور ساتھ ہی ریفری نے آرسنل کو پینلٹی اسٹروک بھی دے دیا۔ آرسنل کے کھلاڑی Robin Van Persie نے اس پینلٹی اسٹروک سے فائد اٹھایا اور آرسنل کے لئے پہلا گول اسکور کیا۔ تمام کھیل میں مجموعی طور پر یونائیٹڈ کا پلا بھاری رہا۔ ابھی تک یورپی فٹ بال چیمپئیز لیگ میں کوئی بھی ٹیم مسلسل دو مرتبہ اس کپ کو جیتنے میں کامیاب نہیں ہو سکی ہے تاہم اس بار مانچسٹر یونائیٹڈ کا عمدہ کھیل اس بات کی نشادہی کر رہا ہے کہ وہ دو مرتبہ مسلسل اس کپ کو حاصل کرنے میں کامیاب ہو سکتی ہے۔,یورپی چیمپئنز فٹبال لیگ کے ایک اہم سیمی فائیل میں مانچسٹر یونائیٹڈ نے آرسنل کو ایک کے مقابلے میں تین گول سے شکست دے کر فائنل میں جگہ پکی کر لی ہے۔
وینزویلا کی اعلیٰ ترین عدالت نے بدھ انتیس مارچ کی شام میں اپنے فیصلے میں کہا کہ اراکین پارلیمنٹ مسلسل توہین عدالت کے مرتکب ہو رہے ہیں اور دیے گئے فیصلوں کا احترام بھی نہیں کیا جا رہا لہذا اس صورت حال میں پارلیمانی اختیارات عدالت کو منتقل کر دیے جائیں۔ سپریم کورٹ کی جانب سے کیے گئے فیصلے کو صدر نکولس مادُورو کی آمریت کی جانب ایک اور قدم قرار دیا جا رہا ہے۔ وینزویلا کی اپوزیشن نے اس عدالتی فیصلے کو ایک ’بغاوت‘ قرار دیا ہے۔ اس عدالتی فیصلے میں کہا گیا جب تک نیشنل اسمبلی توہین عدلت کے عمل سے گریز نہیں کرتی اور بے یقینی کی صورت حال کو ختم نہیں کرتی تب تک پارلیمانی اختیارات براہ راست سپریم کورٹ کو منتقل کر دیے جائیں یا پھر کوئی دوسرا ادارہ جو قانون کے احترام کا ذمہ دار ہو، اُسے منتقل کر دیے جائیں۔ تجزیہ کاروں کے مطابق وینزویلا کی سپریم کورٹ کے فیصلے سے ملک میں جاری سیاسی بحران مزید سنگین ہو سکتا ہے اور خدشہ ہے کہ عوامی غضب کی لپیٹ میں جج نہ آ جائیں۔ کل جمعرات کو نیشنل اسمبلی کے اجلاس میں اراکین نے عدالتی فیصلے کے کاپیوں کو پھاڑ کر پھینک دیا اور مادورو حکومت کے مخالف اراکین مسلسل صدر کی آمریت کو ماننے سے انکار کرتے رہے۔ اپوزیشن کی سیاسی جماعت ڈیموکریٹک یونٹی کے اراکین نے عدالتی فیصلے کو ’کچرا‘ قرار دیتے ہوئے اسے عوام کے حقوق اور آزادی پر ’عدالتی سرقہ‘ قرار دیا۔ اپوزیشن کے اراکین نے ملکی فوج کے سربراہ سے اپیل کی ہے کہ وہ اس بحرانی صورت حال میں اپنا مثبت کردار ادا کریں۔ وینزویلا کی فوج اور سپریم کورٹ کو صدر نکولس مادورو کے حامی خیال کیے جاتے ہیں۔,وینزویلا کی اعلیٰ ترین عدالت نے اپنے ایک فیصلے کے تحت پارلیمانی اختبارات سنبھالنے کی راہ ہموار کر لی ہے۔ سپریم کورٹ کے ججوں کو صدر نکولس مادُورو کے حلیف قرار دیے جاتے ہیں جب نیشنل اسمبلی میں اپوزیشن کو غلبہ حاصل ہے۔
پاکستان ٹیلی کمیونیکیشن اتھارٹی نے اپنے آج جاری کردہ بیان میں یہ تنبیہ بھی کی ہے کہ اگر ٹک ٹاک کی انتظامیہ اپنی یقین دہانی کے مطابق پاکستان میں اس ایپ کے مندرجات کو اعتدال پسندانہ اور غیر فحش بنانے میں ناکام رہی، تو اس ویڈیو شیئرنگ پلیٹ فارم کو ملک میں مستقل طور پر ممنوع قرار دے دیا جائے گا۔ اس اعلان کے بعد ٹک ٹاک نے بھی ایک بیان جاری کیا، جس میں کہا گیا کہ کمپنی انتظامیہ نے وعدہ کیا ہے کہ وہ اپنے صارفین کے لیے زیادہ مؤثر ہدایات پر عمل درآمد کو یقینی بنائے گی اور اس کے صارفین کی طرف سے ویڈیو شیئرنگ مستقبل میں ملکی قوانین اور ان کے تقاضوں سے متصادم نہیں ہو گی۔ ٹک ٹاک انتظامیہ نے تاہم یہ واضح نہیں کیا کہ فحاشی اور غیر اخلاقی آن لائن مواد سے متعلق وہ کیا معیارات ہیں، جن کی پاکستان میں پاسداری کا اس چینی ادارے نے وعدہ کیا ہے۔ پاکستان میں اس ایپ پر اسی مہینے لگائی جانے والی پابندی کے حوالے سے ملکی وزیر اعظم عمران خان کے ڈیجیٹل میڈیا سے متعلقہ امورکے مشیر ارسلان خالد نے کچھ عرصہ قبل اپنی ایک ٹویٹ میں کہا تھا کہ بہت سے پاکستانی والدین کے لیے یہ بات بڑی تشویش کا باعث تھی کہ ٹک ٹاک پر شیئر کی جانے والی بہت سی ویڈیوز میں نوجوان لڑکیوں کا استحصال کیے جانے کے علاوہ ان کی ویڈیوز کو جنسی رنگ دے کر بھی پیش کیا جا رہا تھا۔,پاکستان ٹیلی کمیونیکیشن اتھارٹی (پی ٹی اے) نے ویڈیو شیئرنگ ایپ ٹک ٹاک کی انتظامیہ کی طرف سے یقین دہانی کے بعد ملک میں اس ایپ کے استعمال کی دوبارہ اجازت دے دی ہے۔ پاکستان میں ٹک ٹاک پر پابندی اسی مہینے لگائی گئی تھی۔
 پانچ ایک روزہ میچوں کی سیریز کا یہ تیسرا میچ سینٹ لوسیا میں کھیلا گیا۔ میچ کی آخری گیند پر پاکستانی وکٹ کیپر عمر اکمل باؤنڈری لائن سے پھینکی گئی گیند کو ٹھیک طرح سے پکڑ نہ سکے اور یوں ویسٹ انڈین بلے بازوں کو تیسرا رن لینے کا موقع مل گیا، جس سے میچ برابر ہو گیا۔ ویسٹ انڈیز کو جیت کے لیے 230 رنز درکار تھے اور مقررہ پچاس اوور میں انہوں نے نو وکٹوں کے نقصان پر 229 رنز بنائے۔  ویسٹ انڈیز کی بیٹنگ کا آغاز اچھا نہیں تھا۔ پاکستانی گیند بازوں جنید خان، محمد عرفان اور وہاب ریاض نے 50 کے مجموعے پر تین ویسٹ انڈین بلے بازوں کو پویلین کی راہ دکھا دی تھی۔ اس کے بعد ویسٹ انڈین مڈل آرڈر نے کچھ مزاحمت کی۔ لینڈل سمنڈز 75 اور مارلون سیموئیلز نے 46 رنز بنائے۔ جنید خان اور سعید اجمل پاکستان کی جانب سے سرفہرست گیند باز رہے، جنہوں نے بالترتیب 54 اور 36 رنز کے عوض تین تین وکٹیں حاصل کیں۔ سیریز کا پہلا میچ پاکستان نے جبکہ دوسرا میچ ویسٹ انڈیز نے جیت رکھا ہے۔ چوتھا میچ اتوار کو سینٹ لوسیا میں کھیلا جائے گا۔ ,ویسٹ انڈیز کے لیے 11 ویں نمبر پر بلے بازی کرنے والے جیسن ہولڈر نے پاکستانی فاسٹ بولر وہاب ریاض کے آخری اوور میں 14 رنز بنا کر گزشتہ روز کھیلے گئے میچ میں پاکستان کی یقینی جیت کا راستہ روکا۔
 تاہم پارٹی کے رہنما تمام تنقید کے باوجود کہتے ہیں کہ پی ٹی آئی حکومت نے بہت مشکل وقت میں اقتدار سنبھالا اور اتنے کم وقت میں جو حکومت نے کیا وہ کوئی نہیں کر سکتا۔ پارٹی کے مرکزی رہنما ظفر علی شاہ نے پارٹی کی کارکردگی بیان کرتے ہوئے ڈوئچے ویلے کو بتایا، ’’نواز شریف نے ملک کی معیشت کا بیڑہ غرق کر دیا تھا۔ سب سے پہلا کام تو ہم نے یہ کیا کہ ملک کی معیشت کو مستحکم کرنے کی کوشش کی۔ سعودی عرب، متحدہ عرب امارات اور چین نے ہمیں مالی تعاون کا یقین دلایا، جس سے معیشت کو کافی حد تک سہار ا مل گیا ہے۔ سماجی شعبے میں ہم نے بے گھر افراد کے لیے کیمپ لگائے اور ان کو کھانا بھی فراہم کیا۔ امورِ خارجہ کے محاذ پر ہم بھارت سے تعلقات بہتر کر رہے ہیں۔ اس کے علاوہ پچاس لاکھ گھروں کے پروجیکٹ پر بھی کام ہورہا ہے اور ایک کروڑ افراد کو روزگار فراہم کرنے کے لیے بھی پالیسیاں بن رہی ہیں۔ ستر سال کے مسائل سو دنوں میں حل تو نہیں کیے جا سکتے لیکن ہم اس سمت میں کوششیں ضرور کر رہے ہیں۔‘‘,پی ٹی آئی حکومت کے سو دن کے ایجنڈے کو مخالفین شکستوں سے تعبیر کر رہے ہیں جب کہ پارٹی کے حامیوں کا کہنا ہے کہ پارٹی نے بہت کم وقت میں بہت ساری نا ممکن چیزوں کو ممکن بنایا۔
عالمی فٹ بال کپ کا فائنل میچ جولائی کی پندرہ تاریخ کو ماسکو میں کھیلا جائے گا۔ اس فائنل میچ تک پہنچنے کے لیے بتیس ٹیموں نے ٹورنامنٹ میں شرکت کی تھی۔ اگلے مرحلے یعنی گروپ آف سکسٹین کی ٹیموں کے نام سامنے آنا شروع ہو گئے ہیں۔ پری کوارٹر فائنل کے لیے کوالیفائی کرنے والی اب تک کی ٹیمیں یہ ہیں: اس گروپ پر ابھی تک بےیقینی کی فضا چھائی ہوئی ہے۔ لیکن ایک بات اب تک واضح ہے کہ مراکش کی ٹیم اب اپنا آخری میچ ضرور کھیلے گی لیکن وہ ٹورنامنٹ سے باہر ہو چکی ہے۔ اسپین، پرتگال اور ایران نے ایک ایک میچ جیت رکھا ہے اور اگلے میچوں سے ظاہر ہو گا کہ کونسی ایک اور ٹیم  باہر ہو گی۔ بظاہر پری کوارٹر فائنل کے لیے پرتگال اور اسپین کے امکانات زیادہ ہیں۔ ورلڈ کپ کے اس تیسرے گروپ سے فرانس اگلے مرحلے کے لیے کوالیفائی کر چکا ہے۔ ایک اور ٹیم نے ابھی کوالیفائی کرنا ہے اُس کا فیصلہ تیسرے راؤنڈ کے مکمل ہونے پر ہو گا۔ پیرو کی ٹیم دو میچ ہارنے کے بعد باہر ہو گئی۔ ڈنمارک اور آسٹریلیا میں سے ایک ٹیم نے اگلے مرحلے میں داخل ہونا ہے۔ چند روز قبل چیمپیئنز لیگ کے فائنل میں زخمی ہو جانے والے مصری کھلاڑی محمد صالح میدان میں دکھائی دیے۔ ان کے کندھے کی چوٹ کے تناظر میں خدشات تھے کہ شاید وہ عالمی کپ میں شرکت نہ کر سکیں۔ تاہم روس سے تین ایک کی شکست کے بعد مصر اس عالمی کپ سے اب باہر ہو گیا ہے۔ ,روس کی میزبانی میں جاری فٹ بال ورلڈ کپ کو ایک ہفتہ ہو گیا ہے۔ گروپ لیول کے دوسرے راؤنڈ کے نصف سے زائد میچ مکمل ہو چکے ہیں۔ اب تیس جون سے شروع ہونے والے پری کوارٹر فائنل مرحلے پر نگاہیں جمنا شروع ہو گئی ہیں۔
یہ حملہ اس وقت کیا گیا جب ان ٹینکروں کے ڈرائیور اور ان کے معاون افراد سڑک کے کنارے ایک کھوکھے پر چائے پی رہے تھے۔ مقامی پولیس اہلکار محمد ہاشم نے خبر رساں ادارے اے ایف پی کو بتایا، ’’اس واقعے میں دو درجن کے قریب مسلح افراد نےفائرنگ شروع کر دی، جس کے نتیجے میں نیٹو آئل ٹینکروں کے دو ڈرائیور اور چائے خانے کا ایک ملازم زخمی ہو گئے جبکہ افغانستان میں مغربی دفاعی اتحاد نیٹو کے لیے تیل لے جانے والے 10 ٹرک جل گئے۔‘‘ محمد ہاشم کے بقول یہ کہنا ابھی قبل از وقت ہو گا کہ اس حملے میں کون ملوث تھا تاہم پاکستان اور لاقانونیت کا شکار پاکستانی قبائلی علاقوں میں اس طرح کے بیشتر حملوں میں اکثر طالبان اور القاعدہ کے عسکریت پسند ملوث ہوتے ہیں۔ خیر پور کے اس پولیس اہلکار کے مطابق ابھی تک کسی بھی گروپ نے اس حملے کی ذمہ داری قبول نہیں کی۔ افغانستان میں طالبان باغیوں کے خلاف برسر پیکار اتحادی فوجی دستوں کو بیشتر غیر فوجی ساز و سامان پاکستان کے راستے مہیا کیا جاتا ہے۔ رپورٹ: حماد کیانی ادارت: مقبول ملک,پولیس نے بتایا ہے کہ پیر کی صبح پاکستانی صوبہ سندھ کے شہر خیرپور میں نامعلوم مسلح افراد کی جانب سے نیٹو کے آئل ٹینکروں پر حملے میں تین افراد زخمی اور دس ٹینکر تباہ ہو گئے۔
اسرائیلی وزیر اعظم بینجمن نیتن یاہو کے خلاف بد عنوانی کے متعدد معاملات کے حوالے سے تحقیقات کا سلسلہ جاری ہے۔ خبر رساں ادارے روئٹرز کے مطابق نیتن یاہو کا ایک معتمد خاص ان معاملات میں سے ایک میں ان کے خلاف  ریاستی گواہ بننے پر تیار ہو گیا ہے۔ بدعنوانی کے یہ کیسز اسرائیلی وزیراعظم کے سیاسی کیریئر کے لیے شدید خطرہ بنے ہوئے ہیں۔ شلومو فِلبرز کی طرف سے اپنے سابق باس کے خلاف ریاستی گواہ بننا نیتین یاہو کے لیے ایک بڑا دھچکا قرار دیا جا رہا ہے۔ اسرائیل کی ایک اہم سیاسی شخصیت 68 سالہ بینجمن نیتو یاہو 2009ء سے مسلسل اسرائیل کے وزیر اعظم چلے آ رہے ہیں جبکہ 1996ء سے اب تک وہ مجموعی طور پر 12 برس اسرائیل پر حکمرانی کر چکے ہیں۔ نیتن یاہو اپنے خلاف لگنے والے بدعنوانی کے الزامات کو بے بنیاد قرار دیتے آئے ہیں۔ ان کا یہ بھی کہنا ہے کہ وہ 2019 میں ہونے والے پارلیمانی انتخابات میں پانچویں مدت کے لیے ملکی وزیر اعظم بننے کے لیے پرعزم ہیں۔ اسرائیلی میڈیا کے مطابق فِلبرز اس بات پر راضی ہو گئے ہیں کہ وہ اس مقدمے میں ریاست کی طرف سے بطور گواہ پیش ہوں گے جس میں پولیس نے Bezeq ٹیلی کام کے مالکان پر الزام عائد کیا ہے کہ انہوں نے سرکاری مراعات کے بدلے میں نیتن یاہو کی حمایت میں کوریج کرنے کی حامی بھری تھی۔ تاہم اس کمپنی کے مالکان اور عہدیدار ان الزامات کو رد کر چکے ہیں۔,اسرائیلی وزیراعظم بینجمن نیتن یاہو کا ایک قریبی ساتھی ان کے خلاف وعدہ معاف گواہ بننے پر تیار ہو گیا ہے۔ یہ بات اسرائیلی میڈیا کی طرف سے بتائی گئی ہے۔
انیس سالہ نوجین مطفیٰ نے مہاجرین کے بارے میں خبریں فراہم کرنے والے یورپی ادارے انفو مائیگرنٹس سے بات کرتے ہوئے کہا،’’ یہ سب کچھ آسان نہیں تھا لیکن شام چھوڑنے کے علاوہ کوئی چارہ بھی نہیں تھا۔ یہ ایک نئی زندگی اور بہتر مستقبل حاصل کرنے کا ایک موقع تھا۔‘‘ نوجین دوسرے مہاجرین کی طرح جسمانی طور پر مکمل نہیں ہیں۔ وہ اپنی پیدائش سے ہی پیروں سے معذور تھیں۔ مصطفیٰ کا شمار ایسے چند تارکین وطن میں ہوتا ہے جنہوں نے وہیل چیئر پر مہاجرت کا سفر اختیار کیا۔ اضافی مشکلات کا سامنا کرنے کے باوجود نوجین مصطفی یورپ میں ایک نئی زندگی کے آغاز کے لیے بہت شکر گزار ہیں۔ '' میں ایک دن شام ضرور جاؤں گی۔ لیکن میں نہیں جانتی کہ آیا میں اسے پہچان پاؤں گی یا وہاں پہنچ کر اپنے آپ کو پہچان سکوں گی۔ میں نے کم عمری میں شام کو چھوڑا تھا۔ اب تو صرف وطن کی یادیں ہی باقی ہیں۔‘‘ نوجین مصطفیٰ کا کہنا ہے کہ شام سے یورپ کے مشکل سفر نے اُن کی زندگی بدل کے رکھ دی۔ تاہم یورپ پہنچ کر بھی نوجین اور اُن کے خاندان کی مشکلات ختم نہیں ہوئیں۔ انہوں نے یونان سے بلقان روٹ پر مغربی یورپ کی طرف اپنا سفر جاری رکھا۔ سلووینیا میں مصطفیٰ اور اُن کے خاندان کو کئی ہفتوں کے لیے حراست میں بھی رکھا گیا۔,یوں تو یورپ پہنچنے والے متعدد مہاجرین ایسے ہیں جنہوں نے ایک نئے ملک میں زندگی کا آغاز  بالکل شروع سے کیا اور کامیاب ہوئے۔ تاہم وہیل چیئر پر حلب سے جرمنی پہنچنے والی ایک شامی مہاجر لڑکی کی کہانی سب سے متاثر کُن ہے۔
آخری دن کے تیسرے سیشن میں جب انگلینڈ کی وکٹیں گرنا شروع ہوئیں تو معلوم ہو رہا تھا کہ جنوبی افریقہ یہ میچ جیت جائے گا لیکن کولنگ ووڈ کریز پر جمے رہے اور یہ میچ برابر ہو گیا۔  جنوبی افریقہ کے شہر سینچورین کے سپر سپورٹ پارک میں کھیلے جانے والے اس میچ میں انگلینڈ نے ٹاس جیت کر پہلے فیلڈنگ کا فیصلہ کیا، جنوبی افریقہ نے اپنی پہلی اینگز میں 418 رنز بنائے جن میں جیک کیلس کے شاندار 120 رنز بھی شامل رہے۔ جبکہ انگلینڈ کے باؤلر جی پی سوان نے پانچ کھلاڑیوں کوآوٹ کیا۔ جنوبی افریقہ کے کپتان گریم سمتھ انگلینڈ نے جب اپنی پہلی اینگز کا آغاز کیا تو میزبان ٹیم کے باؤلروں کا پلا بھاری نظر آیا اور انگلینڈ کی ٹیم 356 رنز بنا کرآوٹ ہو گئی۔ جنوبی افریقہ کے باؤلر پال لی ہیرس نے پانچ وکٹیں لیں۔ جنوبی افریقہ نے ہاشم آملہ کی سینچری کی بدولت 301 رنز بنائے۔اس مرتبہ جمی اینڈریسن نے چار کھلاڑیوں کو آوٹ کیا۔ انگلینڈ کو اپنی دوسری انیگز میں یہ میچ جیتنے کے لئے 364 رنز درکار تھے۔ تاہم انگلینڈ کی ٹیم دو سو اٹھائیس رنزبنا سکی اور اس کے نو کھلاڑی آوٹ ہوئے۔ یہ ٹیسٹ میچ آخری دن تک کرکٹ شائقین کے لئے دلچسپی کا باعث رہا کیونکہ اس میچ کا فیصلہ کھیل کی آخری گیند پر بھی ممکن تھا۔  رپورٹ: عاطف بلوچ ادارت: عابد حسین,انگلینڈ اور جنوبی افریقہ کے مابین چار ٹیسٹ میچوں کی سریز کے سلسلے میں کھیلے جانے والا پہلا ٹیسٹ میچ ڈرامائی کھیل کے بعد برابر ہو گیا ہے۔
امريکی صدر اوباما نے کل بدھ کو يمن کے صدر علی عبداللہ صالح سےمطالبہ کيا کہ وہ سعودی عرب اور خليج کے عرب ممالک کے ساتھ کيے گئے اپنے اُس سمجھوتے کی فوری پابندی کريں، جس کے مطابق انہيں 30 دن کے اندر اقتدار سے دستبردار ہونا ہے۔ ليکن صدر صالح نے اس سمجھوتے پر دستخط کرنے کے چند دن بعد ہی يہ ظاہر کر ديا ہے کہ وہ اس پر عمل کرنے کا کوئی ارادہ نہيں رکھتے۔ يمن ميں حکومت مخالف قبائليوں اور سکيورٹی فورسز کے درميان گھمسان کی لڑائی ميں اب تک بھاری جانی نقصان بھی ہو چکا ہے۔ عالمی امن کی کارنيگی فاؤنڈيشن کے ايک تجزيہ نگار کرسٹوفر بيوک نے کہا کہ امريکہ کے پاس يمن کے حالات پر اثر ڈالنے کے ليے بہت کم مواقع ہيں۔ ليکن انہوں نے يہ بھی کہا کہ امريکہ نے ابھی تک ايسا کوئی بالکل واضح اور طاقتور پيغام نہيں بھيجا ہے کہ صدر صالح کو اقتدار سے ہٹ ہی جانا چاہيے اور امريکی قيادت کے پاس اب بھی اس کے ليے طاقت اور اخلاقی قوت ہے۔ مجموعی طور پر امريکہ، مغربی اتحادی اور سعودی عرب مل کر خاصا دباؤ ڈال سکتے ہيں۔ انہوں نے کہا کہ جتنی زيادہ ديرتک يہ صورتحال جاری رہے گی، يمن اتنا ہی زيادہ غير مستحکم ہوتا جائے گا۔ يمنی حکومت اس وقت صرف بر سر اقتدار رہنے ميں دلچسپی لے رہی ہے اور اُسے القاعدہ اور دہشت گردی کی اتنی فکر نہيں ہے۔,امريکہ نے اعلان کيا ہے کہ وہ يمن ميں امريکی سفارتی عملے کے اہل و عيال اور بعض ايسے اہلکاروں کو واپس بلا رہا ہے جن کی وہاں اشد ضرورت نہيں ہے۔
2006 سے اب تک دہشت گردی کے واقعات میں ہونے والی ہلاکتوں کی تعداد 12000 سے بھی تجاوز کر چکی ہے۔ اسی طرح قبائلی علاقوں، صوبہ سرحد اور وادی سوات میں روز افزوں عدم استحکام اور غیر یقینی صورت حال کے باعث جہاں کاروبار زندگی مسلسل متاثر ہو رہا ہے وہاں 250 کے قریب گرلز سکولز اور صرف سوات اور مالاکنڈ میں پچاس سے زائد پلوں اور سرکاری املاک کو بھی نقصان پہنچا ہے جبکہ ایک ملین یعنی دس لاکھ سے زائد افراد سوات، باجوڑ اور وزیرستان سے نقل مکانی پر مجبور ہوئے ہیں۔ دہشت گردی کے متاثرین کی بحالی اور مالی امداد ایسے امور بھی حکومت کے لئے درد سر کا باعث بنے ہیں۔ مثلا گزشتہ تین برسوں کے دوران خودکش حملوں کے دوران ہلاک شدگان کے لواحقین کو1 کروڑ سے زائد قضرتلافی ادا کیا گیا جبکہ پیرا ملٹری اور پولیس کے متاثرین میں 17کروڑ کے قریب معاوضے تقسیم کئے گئے۔ دوسری طرف سابق وزیر خزانہ ڈاکٹر حفیظ پاشا کے مطابق پاکستان کو دہشت گردی کے خلاف جنگ میں سالانہ تقریبا چھ ارب ڈالر کا نقصان ہوا ہے اور غالبا اسی بنیاد پر صدر آصف زرداری نے 17 اپریل کو ٹوکیو کانفرنس کے موقع پر پاکستان کے لئے کم از کم 20 ارب ڈالر مالیتی مارشل پلان کا مطالبہ کیا جبکہ امریکی ایلچی ہالبروک کے بقول پاکستان کی ضروریات اس سے بھی کہیں زیادہ ہیں۔ ,رواں سال کے پہلے دس ہفتوں کے دوران 22 خود کش حملوں میں تقریبا 75 افراد ہلاک ہوئے جن میں سے ایک چوتھائی تعداد پولیس اور نیم فوجی اہلکاروں کی تھی جو خاص طور پر صوبہ سرحد کے مختلف علاقوں میں ہونے والے حملوں کا نشانہ بنے۔
جرمنی کے ارکان پارلیمان کا ایک پانچ رکنی وفد آج کل پاکستان کا دورہ کر رہا ہے۔ نواز شریف سے ملاقات کے بعد ریڈیو ڈوئچے ویلے سے خصوصی گفگتو کرتے ہوئے جرمنی کے ارکان پارلیمنٹ کے وفد کے سربراہ سباسیان اڈا تھی کا کہنا تھا کہ مشکلات میں گھرے ہوئے پاکستان میں جاری جمہوری عمل کو ایسے ذمہ دار سیاستدانوں کی ضرورت ہے جو پارٹی سیاست سے بالا تر ہو کر ملکی مفاد میں سوچ سکیں۔ انہوں نے نواز شریف کی سوچ کو تعمیری قرار دیتے ہوئے کہا کہ نواز شریف کی جماعت پاکستان مسلم لیگ (ن) وفاقی حکومت سے الگ ہو جانے کے باوجود قومی اہمیت کے معاملات میں اتحادی جماعتوں کے ساتھ تعاون کر رہی ہے۔  سباسیان اڈاتھی نے ایک سوال کے جواب میں کہا کہ جرمنی تعلیمی شعبے میں پاکستان کے ساتھ تعاون کو فروغ دینے کا خواہش مند ہے ۔انہوں نے بتایا کہ اس وقت تین سو پچاس پاکستانی طلبا مختلف سکالرز شپ پر جرمنی میں اعلیٰ تعلیم حاصل کر رہے ہیں ۔ انہوں نے کہا کہ وہ اگلے ہفتے جرمنی واپس جا کر حکومت سے سفارش کریں گے کہ ان وظائف کی تعداد میں مزید اضافہ کیا جائے۔  پاکستان میں ایک ہفتے سے زائد قیام کے دوران جرمن پارلیمنٹ کے ارکان سیاسی رہنماﺅں حکومتی شخصیات اور سول سوسائٹی کے نمائندوں سے ملاقاتیں کریں گے۔ وفد کے ارکان بدھ کے روز لاہور سے کراچی جائیں گے اور پھر وہاں سے انکی اگلی منزل اسلام آباد ہو گی۔,جرمن پارلیمنٹ کی ہوم افیئرز کمیٹی کے چیئرمین سباسیان اڈا تھی کی سربراہی میں اس وفد کے ارکان نے منگل کے روز لاہور میں سابق وزیر اعظم پاکستان اور پاکستان مسلم لیگ (ن) کے قائد میاں نواز شریف سے ملاقات کی۔
جیل کا نام سنتے ہی سنگین جرائم میں قید خطرناک مجرمان، مافیا سے تعلق رکھنے والوں، سفاک مجرموں اور سنجیدہ شخصیت والے پولیس اہلکاروں کی ایک تصویر ذہن میں ابھرتی ہے۔  آپ نے بہت سے حسن کے مقابلے دیکھے یا ان کے متعلق سنا ہوگا، لیکن روس میں ہو رہا ہے ایک انوکھا مقابلہ حسن۔  روس کا وفاقی محکمہ جیل خانہ جات ملک کی جیلوں میں تعینات جیل وارڈنز کے درمیان مقابلہ حسن کروا رہا ہے۔ روسی محکمہ جیل نے اس مقابلہ حسن کو 'مِس پینل سسٹم کونٹیسٹ 2021' کا نام دیا ہے۔  مقابلہ حسن میں شریک پولیس اہلکار داریا سوگویا اس مقابلہ حسن میں ملک بھر کی مختلف جیلوں میں تعینات خاتون اہلکاروں نے حصہ لیا اور خبر رساں ادارے رشیا ٹوڈے کے مطابق اس مقابلے کے آخری مرحلے تک کل 100 حسیناؤں میں سے 12 حسینائیں ہی پہنچ پائی ہیں۔ روس کے وفاقی محکمہ جیل خانہ جات کے مطابق آخری مرحلے میں شامل حسیناؤں کے لیے ووٹنگ سات جون سے 11 جون تک ہو گی اور فاتح حسینہ کا اعلان ماسکو میں منقعدہ ایک تقریب میں کیا جائے گا۔ اناتیزیا اوکلیوو روس کے محکمہ جیل خانہ جات میں سینئر لیفٹیننٹ ہیں روس کی خواتین پولیس اہلکاروں کے مقابلہ حسن میں شامل حسینا ایکاترینا واسلوا جبکہ اس مقابلہ حسن میں شامل حسیناؤں کی پرفارمنسز دیکھنے کے لیے روس کے وفاقی محکمہ جیل خانہ جات نے ایک یوٹیوب چینل کا لنک بھی دیا ہے۔  جولیا اوسوکینا بھی محکمہ جیل خانہ جات کی اہلکار ہیں وفاقی محکمہ جیل خانہ جات کی ویب سائٹ کے مطابق اس مقابلہ حسن میں یہ حسینائیں چار طرح کی پرفارمنسز کا مظاہرہ کریں گیں جن میں وہ ’روس کے حسن‘، ’پولیس کے شعبے کی ترویج‘، ’کسی میوزیم میں نمائش پر‘ مبنی ویڈیو اور ایک ’ڈانس نمبر‘ پر پرفارمنس شامل ہے۔ مقابلہ حسن میں شریک خاتون پولیس اہلکار ڈیانا سیٹ محکمہ جیل خانہ جات میں سینیئر لیفٹینٹ کے عہدے پر تعینات خاتون اہلکار اناتیزیا اوکلیوو جن کا تعلق روس کے علاقے سمارا سے ہے، ان کا کہنا ہے کہ انھیں بچپن سے ہی پولیس فورس جوائن کرنے اور جیلر بننے کا شوق تھا۔  مقابلہ حسن میں شریک ویرونیکا ازہکوا روس میں ایسا مقابلہ حسن پہلی بار نہیں ہو رہا ہے، سنہ 2019 میں بھی روس کے نیشنل گارڈز نے ایک مقابلہ حسن کروایا تھا جسے خاتون پولیس اہلکار خرامتسوا نے جیتا تھا۔ لیکن وہ یہ اعزاز زیادہ دیر اپنے پاس نہیں رکھ پائیں تھیں کیونکہ انھیں جیل کے اندر سے کی گئی ایک انسٹاگرام پوسٹ کے باعث نوکری سے برخاست کر دیا گیا تھا۔  خرامتسوا نے اس اقدام کو ان کی ’شہرت اور فتح سے حسد‘ کا باعث قرار دیا تھا جبکہ روس کے محکمہ پولیس کا کہنا تھا کہ انھوں نے اپنی انسٹاگرام پوسٹ کے ذریعے جیل کی سکیورٹی کو خطرے میں ڈالا تھا۔ ,روس کا وفاقی محکمہ جیل خانہ جات ملک کی جیلوں میں تعینات جیل وارڈنز کے درمیان مقابلہ حسن کروا رہا ہے۔ روسی محکمہ جیل نے اس مقابلہ حسن کو 'مِس پینل سسٹم کونٹیسٹ 2021' کا نام دیا ہے۔
یورو 2009 ویمن فٹبال ٹورنامنٹ کے سیمی فائنل میں جرمنی نے ناروے کو تین کے مقابلے میں ایک گول سے شکست دے کر اس ایونٹ کے فائنل میں جگہ بنائی۔ سیمی فائنل، پیر کی رات ہیلسنکی میں کھیلا گیا۔  سیمی فائنل کے آغاز سے پہلے ہاف کے اختتام تک ناروے کی ٹیم جرمن ٹیم پر بھاری دکھائی دی۔ میچ کے دسویں منٹ میں ہی ناروے کی کھلاڑی ازابیل ہارلوزین نے جرمن ٹیم کے خلاف پہلا گول کرکے اپنی ٹیم کو ایک صفر کی سبقت دلا دی۔ میچ کے ابتدائی منٹوں میں ایک گول کے باوجود جرمن ٹیم کے حوصلے پست نہیں ہوئے۔ انہوں نے دوسرے ہاف میں زبردست واپسی کی اور ناروے کی خلاف لگاتار تین گول داغے۔  جرمن فٹبال ٹیم جرمن ٹیم کی کوچ سلویہ نیڈ نے میچ کے اختتام پر کہا : ’’مجھے فائنل میں اپنی ٹیم کی جیت کی پوری امید ہے۔ جرمن ٹیم کی صلاحیتوں کا اندازہ ناروے کے خلاف سیمی فائنل کے دوسرے ہاف میں کئے گئے اسکور سے ہوتا ہے۔‘‘ جمعرات کو فائنل میں جرمنی کا مقابلہ یورپ میں اس کے سب سے بڑی حریف انگلینڈ سے ہوگا۔  انگلینڈ نے اتوار کو کھیلے گئے پہلے سیمی فائنل میں ہالینڈ کو اضافی وقت میں دو کے مقابلے میں ایک گول سے شکست دی تھی۔ انگلینڈ کی ٹیم اس سے پہلے 1984ء میں اس ٹورنامنٹ کے فائنل میں پہنچی تھی۔ اگر جمعرات کو جرمنی کی فتح ہوتی ہے تو یہ اس طرح جرمن ٹیم اس ٹورنامنٹ میں پانچ بار لگاتار کامیابی سے ہمکنار ہونے کا ریکارڈ بنا لے گی۔ رپورٹ: انعام حسن ادارت: عاطف توقیر,جرمنی اور انگلینڈ کے درمیان کل جمعرات کو یورو ویمن فٹبال ٹورنامنٹ 2009 کا فائنل فن لینڈ کے دارالحکومت ہیلسنکی میں کھیلا جائے گا۔ جرمن ٹیم یورو فٹبال ٹورنامنٹ کی چھ بار فاتح رہ چکی ہے۔
 اسلام آباد میں یہ آڈیشن پاک چین دوستی سینٹر میں منعقد ہوا۔ اس میں 15 سے 30 سال کے درمیانی عمر کے نوجوانوں کو حصہ لینے کی اجازت تھی۔ منصوبے کے مطابق دسمبر میں باقاعدہ پاکستان آئیڈل شروع کیا جائے گا۔ جیو ٹیلی وژن ’ Fremantle Media‘ کے تعاون سے یہ شو پیش کرے گا۔  اسلام آباد میں ہونے والے آڈیشن میں مریم احمد نے بھی حصہ لیا۔ ان کے بقول اس پروگرام کے ذریعے پاکستان میں بھی موسیقی کے شعبے سے وابستہ افراد کو اُسی طرح سے ترقی ملے گی، جس طرح بھارت اور امریکا میں ملی ہے۔ اس پروگرام کے ذریعے لوگوں کو اپنی صلاحیتوں پیش کرنے کا موقع ملے گا۔  جیو ٹی وی میں انٹرٹینمنٹ شعبے کے مینیجنگ ڈائریکٹر آصف رضا میر نے پاکستان آئیڈل پر مکمل اعتماد کا اظہار کیا ہے۔ انہوں نے کہا کہ پروڈیوسرز تمام مسائل حل کر لیں گے۔ آصف رضا میر کے بقول جیوری اور عملے کے افراد کو تحفظ فراہم کرنے کا منصوبہ ہے۔ انہوں نے مزید بتایا کہ مقابلہ جیتنے والے کو پاکستانی فلمی صنعت کے لیے گانے کا موقع بھی دیا جائے گا۔ پاکستان آئیڈل کے پروڈیوسر عامر محمود کے بقول انہیں یہ دیکھ کر بہت خوشی ہوئی کہ اسلام آباد میں ہونے والے پہلے آڈیشن کے لیے نوجوانوں کی ایک بڑی تعداد موجود تھی۔ انہوں نے مزید بتایا کہ ملک کے تمام بڑے شہروں میں آڈیشنز کرائے جائیں گے۔,دیگر ممالک کی طرز پر پاکستان میں بھی گیت و سنگیت کا مقابلہ پاکستان آئیڈل شروع ہونے جا رہا ہے۔ اس سلسلے میں گزشتہ دنوں دارالحکومت اسلام آباد میں نوجوانوں کے پہلے گروپ کا آڈیشن ہوا۔
 چھپن سالہ جسٹن ویلبی تیل کی ایک کمپنی کے سابق اعلیٰ عہدے دار ہیں اور انہیں تقریباﹰ ایک سال پہلے ڈیورہم کے بشپ کی حیثیت سے ذمہ داریاں سونپی گئی تھیں۔ اب وہ دنیا بھر میں 80 ملین اینگلیکن مسیحیوں کے روحانی پیشوا ہوں گے۔  ہم جنس پرستوں کے درمیان شادیوں اور خواتین بشپس کی تعیناتی میں الجھی اینگلیکن کلیسا کی نئی قیادت کا اعلان مہینوں سے جاری غور و خوض کے بعد سامنے آیا ہے، جس کا اعلان وزیر اعظم ڈیوڈ کیمرون کے دفتر کی طرف سے کیا گیا۔  بشپ ویلبی ہم جنس پرستوں کے درمیان شادیوں کے خلاف ہیں تاہم وہ خواتین کو بشپ بنائے جانے کی حمایت کرتے ہیں۔ ان معاملات پر برطانیہ اور امریکا کے لبرل مذہبی رہنما افریقہ اور دیگر خطوں کے قدامت پسندوں کے ساتھ اختلافات میں الجھے ہوئے ہیں۔  اس تناظر میں خبر رساں ادارے روئٹرز کا کہنا ہے کہ کلیسا کو تقسیم سے بچانے کے لیے ویلبی پر انتہائی دباؤ متوقع ہے۔ وہ ہم جنس پرستوں کی شادیوں اور کلیسا میں خواتین کی تقرریوں کے معاملے سے کیسے نمٹتے ہیں، یہی بات اس عہدے پر ان کی مدت کا تعین کرے گی۔ موجودہ آرچ بشپ آف کینٹربری روون ولیمز  وہ اینگلیکن کلیسا کے 105ویں سربراہ ہوں گے۔ انہوں نے لندن کے لیمبیتھ پیلیس میں اپنی تقرری قبول کی جوگزشتہ آٹھ سو برس سے آرچ بشپ آف کینٹربری کی سرکاری رہائش گاہ ہے۔  وہ متعدد آئل کمپنیوں میں اعلیٰ عہدوں پر فائز رہ چکے ہیں۔ تاہم انہوں نے زور دیا کہ انہیں ان کے ایمان کی وجہ سے جانا جائے نہ کہ ان کے ماضی کے پیشے سے۔,برطانوی وزارت عظمیٰ نے اینگلیکن کلیسا کے نئے سربراہ کا اعلان کر دیا ہے۔ انگلینڈ کے شمالی شہر ڈیورہم کے بشپ جسٹن ویلبی آئندہ ماہ آرچ بشپ آف کینٹربری کے عہدے پر روون ولیمز کی جگہ لیں گے۔
آسٹریلوی پولیس کا خیال ہے کہ گرفتار شدگان کا تعلق صومالیہ کے ایک عسکریت پسند گروپ سے ہے۔ ملبورن میں مقدمے کی سماعت کے دوران ایک ملزم وسیم محمود نے ان الزامات کو مسترد کر دیا۔ وسیم محمود نے عدالت میں چیخ چیخ کر کہا:’’تم مجھے دہشت گرد کہہ رہے ہو، میں نے کبھی کسی کا قتل نہیں کیا۔ تمہاری فوج نے عراق اور افغانستان میں بے گناہ لوگوں کو قتل کیا اور اسرائیل فلسطینی علاقے پر زبردستی قابض ہوا۔‘‘ اس سے قبل منگل کے روز دہشت گردی کے الزام میں پانچ افراد کو گرفتار کیا گیا تھا۔ پانچوں افراد لبنانی اور صومالی نژاد آسٹریلوی شہری ہیں۔ ان افراد کو آسٹریلیا کے دوسرے سب سے بڑے شہر ملبورن کے کئی مقامات پر پولیس نے چھاپے مار کر گرفتار کیا تھا۔ پولیس کا دعویٰ ہے کہ ان افراد پر سیکیورٹی فورسز نے گزشتہ سات ماہ سے نظر رکھی ہوئی تھی۔ پولیس کے مطابق ان تمام افراد کا تعلق دہشت گرد تنظیم القاعدہ سے قریبی ربط رکھنے والے صومالی عسکریت پسند گروپ الشباب سے ہے۔ پولیس کا الزام ہے کہ یہ افراد چھاپہ مار حملوں کے ذریعے سڈنی فوجی اڈے میں بڑے پیمانے پر فوجیوں کی ہلاکتوں کی منصوبہ بندی میں مصروف تھے۔ وکیل استغاثہ نے بدھ کے روز عدالتی کارروائی کے دوران کہا کہ ان کے پاس ثبوت موجود ہیں، جن سے واضح ہوتا ہے کہ ان افراد نے صومالیہ میں دہشت گردی کی تربیت حاصل کی ہے اور ان میں سے ایک شخص صومالیہ میں براہ راست چھاپہ مار کارروائیوں میں شریک بھی رہا ہے۔,بدھ کے روز آسٹریلوی پولیس نے ایک فوجی اڈے پر دہشت گردانہ حملوں اور فوجیوں کے قتل عام کی منصوبہ بندی کے الزام کے تحت گرفتار کئے گئے افراد کو عدالت میں پیش کر دیا۔
اسلامک اسٹیٹ سے تعلق رکھنے والے شدت پسندوں سے متعلق جو قرارداد اقوام متحدہ کی سلامتی کونسل میں پیش کی گئی اس کا مقصد دہشت گردانہ کارروائیوں میں ملوث افراد کے خلاف قانونی چارہ جوئی کر کے، بحالی اور ان کو از سر نو آباد کرنا تھا۔ لیکن امریکا کو اس قرارداد سے متعلق بعض اعتراضات تھے جس کی وجہ سے اس نے اسے ویٹو کر دیا۔ امریکا کا کہنا تھا کہ قرارداد میں دولت اسلامیہ کے شدت پسند گروہ سے تعلق رکھنے والے غیر ملکی جنگجوؤں اور ان کے اہل خانہ کی وطن واپسی سے متعلق اہم پہلو کا کوئی ذکر نہیں ہے۔ داعش کے جنگجوؤں نے عراق اور شام کے کئی علاقوں پر قبضہ کر لیا تھا تاہم بعد کی لڑائی میں تمام علاقے ان کے ہاتھ سے نکل گئے اور 'کردش سیریئن ڈیموکریٹک فورسز' (ایس ڈی ایف) نے داعش کے ہزاروں جنگجوؤں کو اپنی حراست میں لے لیا جو اب بھی بڑی تعداد میں ان کے کیمپوں میں قید ہیں۔ ایسے بڑے کیمپوں میں ہزاروں کی تعداد میں خواتین اور بچے بھی شامل ہیں جو بیشتر مشتبہ شدت پسندوں کے اہل خانہ ہیں۔ امریکا کی جانب سے اس قرارداد کے ویٹیو کرنے کے بعد برطانوی وزارت خارجہ کے ایک ترجمان نے کہا، ''ہمیں افسوس ہے کہ قرارداد منظور نہ ہوسکی۔ اس سلسلے میں بیرونی ممالک کے جنگجوؤں سے ہمیں جو خطرات لاحق ہیں انہیں کم کرنے کے لیے ہم اپنے بین الاقوامی ساتھیوں کے ساتھ مل کر کام کر رہے ہیں۔'', امریکہ نے داعش کے جنگجوؤں کی وطن واپسی کے سوال پر اختلافات کے سبب سلامتی کونسل کی اس قرارداد کو ویٹو کر دیا جو دہشت گردانہ سرگرمیوں میں ملوث افراد کی تقدیر کے لیے فیصلہ کن ثابت ہوسکتی تھی۔
اسے اپنے خواب پورے کرنے دے اور جہاں اسے اس کی ضرورت پڑے وہاں اس کی مدد کرے۔ جس عورت کو ایسے مرد کا ساتھ میسر آتا ہے، اس کی زندگی دیگر عورتوں کے مقابلے میں قدرے آسان ہو جاتی ہے۔ نوبل انعام یافتہ ملالہ یوسفزئی کا شمار ایسی ہی خواتین میں ہوتا ہے۔ ان کے والد ضیاء الدین یوسفزئی نے ان کی زندگی پر اپنا حق نہیں جمایا بلکہ انہیں جینے دیا، جیسے وہ جینا چاہتی تھیں۔ انہیں خواب دیکھنے دیے، جیسے وہ دیکھنا چاہتی تھیں۔ انہیں ان خوابوں کو پورا کرنے دیا، جیسے وہ انہیں پورا کرنا چاہتی تھیں۔ ان کی باتیں سنتے ہوئے مجھے احساس ہوا کہ پدرشاہی معاشرے میں کسی بھی مرد کے لیے عورت کا ساتھی بننا مشکل ضرور ہوتا ہے لیکن ناممکن نہیں۔ یہ ایک مسلسل عمل ہے، جو کوئی کرنا چاہے تو کر لیتا ہے اور جو نہیں کرنا چاہتا وہ بس حیلے بہانے ڈھونڈتا رہتا ہے۔ ضیاءالدین یوسفزئی نے حیلے بہانے ایک طرف رکھتے ہوئے اپنی تربیت کی۔ اس کے لیے انہوں نے جس سے ہو سکا سیکھا، چاہے وہ ان کی بیوی تھی، بیٹی تھی، یا بیٹے تھے۔ اس میں انہوں نے کسی جھجھک سے کام نہیں لیا۔ اپنی کتاب اور ہمارے سپیس سیشن میں انہوں نے کئی بار اس کا اعتراف بھی کیا۔ ان کی یہی بات انہیں دوسروں سے منفرد بناتی ہے۔,پدرشاہی معاشروں میں ہر وہ عورت خوش قسمت ہوتی ہے، جسے ایسے مرد کا ساتھ میسر ہو، جو اس کی زندگی پر اپنا حق جمانے کی بجائے اسے اپنی زندگی اپنی مرضی سے گزارنے دے۔
برازيل کے صدر اور سابق ٹريڈيونين رہنما لولا ڈی سلوا برازيل اور دوسرے ترقی پذير ملکوں کو ايک دوسرے سے قريب لانا چاہتے ہيں۔ انہوں نے سن2004ء ہی ميں ساؤ پالو ميں ہونے والی اقوام متحدہ کی تجارتی کانفرنس ميں اس بات کی طرف واضح اشارہ کیا تھا: ’’اس نئی روش کا مطلب شمال اور جنوب کے مابين تجارت کی جگہ کوئی اور سلسلہ شروع کرنا نہيں ہے۔‘‘  برازيل کی رياستی برآمداتی ايجينسی نے بھی اس سلسلے ميں اپنی کوششيں مزید تيز کردی ہيں۔ ستمبر ہی ميں برازيلی فرمز کا ايک وفد جنوبی افريقہ کا دورہ کرچکا ہے۔ اس وفد کے ايک رکن نے کہا کہ ’’ہم صرف برازيلی تاجروں ہی کی نمائندگی نہيں کرتے بلکہ ہم يہ بھی جائزہ ليتے ہيں کہ ہم افريقہ سے کيا درآمد کرسکتے ہيں۔ ہم عالمی بحران ميں نئے کاروباری مواقع پيش کرنا چاہتے ہيں۔‘‘ برازيل کی ايجنسی برائے فروغ برآمدات کے مطابق عالمی اقتصادی بحران کے اس زمانے ميں افريقہ کی نئی تجارتی منڈيوں کو خوش آمديد کہا جارہا ہے۔,چھبيس اورستائيس ستمبر کو وينے زويلا ميں جنوبی امريکہ اورافريقہ کی دوسری عالمی سربراہی کانفرنس منعقد ہورہی ہے۔ اس کانفرنس کا مقصد جنوبی امريکہ اور افريقہ کو ايک دوسرے کے قريب لانا ہے۔
جرمن دارالحکومت برلن کی انتظامیہ اور پولیس شہریوں کو ان کے گھروں میں منشیات فراہم کرنے کے بڑھتے ہوئے واقعات پر شدید تشویش ہے۔ انتظامیہ کے مطابق منشیات فروش فون یا پیغام ملنے کے بعد لوگوں کو ان کے گھر جا کر کوکین سمیت دیگر اقسام کی منشیات فراہم کر رہے ہیں۔ ایسے واقعات میں اس قدر اضافہ ہوا ہے کہ پولیس نے ایسی کاروں اور ٹیکسیوں کو 'کوکین ٹیکسی‘ کا نام دیا ہے۔ برلن میں منشیات فروشی کے منظر نامے میں گزشتہ دو سے تین برسوں کے دوران کوکین کی فروخت اور استعمال میں نمایاں اضافہ نوٹ کیا گیا ہے۔ ہیروئن کے بعد سب سے زیادہ ہلاکتیں بھی کوکین کے استعمال کے سبب ہو رہی ہیں۔ برلن میں منشیات اور جرائم کی تحقیق کرنے والے ادارے کے سربراہ اولف شریم نے مقامی نشریاتی ادارے سے گفتگو کرتے ہوئے کہا، ''اس وقت کوکین کی فروخت کے حوالے سے جاری تفتیش نے شہر کی پولیس کو  زیادہ مصروف کر رکھا ہے اور ان تحقیقات کے باعث ہمارے ادارے پر بھی بہت زیادہ بوجھ ہے۔ گزشتہ برس صورت حال اتنی خراب نہیں تھی۔‘‘ مئی کے مہینے میں برلن پولیس نے کار میں کوکین فروخت کرنے والے دو افراد کو گرفتار کیا تھا۔ ایک کار میں دو جعلی پستولیں اور ایک کلو کوکین برآمد ہوئی تھی جس کی مالیت چالیس ہزار یورو سے زائد بنتی ہے۔ جرمن شہر کولون کی نرس ماریانے نؤل اپنے مریضوں کو زہر کا ٹیکا لگا کر موت دیتی تھی۔ اُس نے سن 1984 سے لے کر سن 1992 کے دوران سترہ افراد کو زہر دے کر ہلاک کیا اور دیگر اٹھارہ کو مارنے کی کوشش کی لیکن وہ بچ گئے۔ اُس نے کبھی اعتراف جرم نہیں کیا۔ وہ اس وقت عمر قید کی سزا کاٹ رہی ہے۔,جرمن دارالحکومت برلن میں لوگوں کو گھروں میں منشیات فراہم کرنے والی ’کوکین ٹیکسیاں‘ پولیس کے لیے تشویش کا باعث بن رہی ہیں۔ انتظامیہ کے مطابق شہر میں کوکین استعمال کرنے کے باعث ہلاکتوں کی تعداد بڑھ رہی ہے۔
ہانگ کانگ میں مقامی میڈیا کی اطلاعات کے مطابق پولیس نے چار جون جمعے کی صبح جمہوریت نواز کارکن اور معروف وکیل چاؤ ہانگ کو گرفتار کر لیا۔ چاؤ کے ساتھی کارکنان کے بیانات اور میڈیا کی اطلاعات کے مطابق وہ چین کے تیانانمن اسکوائر پر ہونے والے ہلاکت خیز کریک ڈاؤن کے متاثرین کو یاد کرنے کے لیے اپنے ساتھیوں کے ساتھ دفتر کے باہر جمع ہوئی تھیں تبھی انہیں گرفتار کیا گیا۔ چاؤ ہانگ کانگ میں جمہوریت نواز ادارے 'الائنس ان سپورٹ آف پیٹریاٹک ڈیموکریٹک مومنٹ آف چائنا' کی نائب صدر ہیں۔ یہی ادارہ چار جون نامی میوزیم بھی چلاتا ہے اور ہر برس تیانانمن اسکوائر کی برسی پر شہر کے وکٹوریہ پارک میں متاثرین کی یاد میں ایک پروگرام کا اہتمام بھی کرتا ہے۔ لیکن ہانگ کانگ میں حکام نے گزشتہ برس کی طرح اس بار بھی اس پر پابندی عائد کر دی تھی اور کورونا وائرس کا حوالہ دیتے ہوئے میوزیم بھی بند کر دیا تھا۔ حالانکہ اس جمہوری ادارے نے اس برس تیانانمن کی برسی پر متاثرین کی یاد میں کوئی بھی پروگرام نہ کرنے کی بات کہی تھی تاہم اس کی اہم رہنما چاؤ نے اپنی ذاتی حیثیت سے وکٹوریہ پارک جانے کا اشارہ دیا تھا۔ لیکن حکام نے کورونا وائرس کی وبا کا حوالہ دیکر گزشتہ برس سے اس پر پابندی عائد کر رکھی ہے۔ تاہم گزشتہ برس اس کے باوجود ہزاروں لوگوں نے بیجنگ کے اس حکم کی خلاف ورزی کے لیے جمع ہوئے تھے۔ بہت سے رہنما جو اس برسی کا اہتمام کرتے رہے تھے انہیں سن 2019 میں غیر قانونی اجتماعات کے لیے مقدمات کا سامنا کرنا پڑا تھا اور ان میں سے کئی کو جیل بھیج دیا گیا تھا۔,حکام نے تیانانمن اسکوائر کے کریک ڈاؤن کے متاثرین کی یاد میں ہونے والے سالانہ پروگرام پر پابندی عائد کر دی تھی۔ پولیس نے اس کی خلاف ورزی کے الزام میں جمہوریت نواز کارکن چاؤ ہانگ کو گرفتار کر لیا۔
 یہ تارکین وطن لیبیا کے ساحلوں سے بحیرہ روم کے ذریعے اٹلی کے سفر پر نکلے تھے۔ اطالوی ساحلی محافظوں، کسٹمز پولیس، فرنٹیکس اور ڈاکٹرز ود آؤٹ بارڈرز کے باہمی تعاون سے بحیرہ روم میں دس مختلف آپریشنز کیے گئے جن کے دوران اٹھارہ سو سے زائد تارکین وطن کو سمندر کے کھلے پانیوں میں تلاش کر کے انہیں بچا لیا گیا۔  ان مزید نئے تارکین وطن کی اٹلی آمد کے بعد یکم جنوری سے اب تک اٹلی پہنچنے والے پناہ گزینوں کی مجموعی تعداد تیس ہزار سے تجاوز کر گئی ہے۔ بحیرہ روم کے ذریعے اٹلی پہنچنے والے مہاجرین کی تعداد میں معمولی اضافہ بھی یورپ میں پہلے سے پائے جانے والے ایسے خدشات میں مزید اضافہ ہو جاتا ہے کہ تارکین وطن کی بہت بڑی تعداد بحیرہ روم کا راستہ اختیار کر سکتی ہے۔  تاہم روم حکام اور امدادی سرگرمیوں میں مصروف دیگر اداروں کا کہنا ہے کہ اٹلی کا رخ کرنے والے مہاجرین و تارکین وطن کی تعداد میں اضافہ ہونے کا کوئی ثبوت ابھی تک سامنے نہیں آیا۔ لیبیا میں موجود تجزیہ نگاروں کا بھی کہنا ہے کہ لیبیا میں رہنے والے لاکھوں تارکین وطن کافی عرصے سے وہاں آباد ہیں اور اس بات کے امکانات کافی کم ہیں کہ وہ بحیرہ روم کا طویل اور خطرناک سفر کر کے یورپ کا رخ کریں گے۔,اطالوی بحریہ کا کہنا ہے کہ رواں برس کے آغاز سے اب تک بحیرہ روم عبور کر کے اٹلی پہنچنے والے تارکین وطن کی تعداد تیس ہزار سے زائد ہو گئی ہے۔ اطالوی ساحلی محافظوں نے مزید اٹھارہ سو تارکین وطن کو سمندر میں ڈوبنے سے بچا لیا۔
آصف اقبال اپنی اس اننگز کی وجہ سے دنیا کے سامنے پہلی بار ایک مستند بیٹسمین کے طور پر سامنے آئے۔  عمر قریشی نے اوول کی اس اننگز کے بارے میں یہ دلچسپ انکشاف کیا تھا کہ جب آصف اقبال ٹیم کو شکست سے بچانے میں مصروف تھے اس وقت پاکستانی ٹیم کے منیجر آئی اے خان کرکٹ پر توجہ مرکوز رکھنے کے بجائے ٹی وی پر ومبلڈن ٹینس کا میچ دیکھنے کا شوق پورا کر رہے تھے۔ آصف اقبال کو ایک ایسے بیٹسمین کے طور پر یاد رکھا جاتا ہے جنھوں نے کئی بار پاکستانی ٹیم کو مشکل صورتحال سے نکالنے میں اہم کردار ادا کیا۔ اسی وجہ سے وہ ’مین آف کرائسس‘ کے نام سے پہچانے جاتے ہیں۔ وہ کہتے ہیں کہ ’اس سوچ میں پیشہ ورانہ تقاضے اس وقت شامل ہوئے جب میں کینٹ کاؤنٹی کے ایک میچ میں میں 70-80 رنز بنا کر ایک غلط شاٹ کھیل کر آؤٹ ہو کر واپس آیا تو کالن کاؤڈرے اور لیزلی ایمس جو مجھے کینٹ کاؤنٹی میں لائے تھے، مجھ سے کہنے لگے کہ یہ کیا کیا، تم سنچری بھی بنا سکتے تھے۔ میں نے کہا کہ مجھے زیادہ خوشی اس بات کی ہے کہ تماشائی میری اننگز پر خوش ہو کر خوب تالیاں بجا رہے تھے جس پر انھوں نے کہا کہ آپ صرف تماشائیوں کو تفریح فراہم کرنے کے لیے نہیں کھیل رہے ہیں بلکہ آپ ایک پروفیشنل کرکٹر ہیں، آپ پر لازم ہے کہ بہترین کارکردگی دکھائیں کیونکہ اس سے آپ کی ٹیم کو فائدہ ہوگا۔ یہ بات میرے دل کو لگ گئی اور پھر میں نے اپنا پورا کریئر اسی سوچ کے ساتھ کھیلا اور جس اننگز کا آپ نے حوالہ دیا ہے وہ اسی پروفیشنلزم کا نتیجہ ہیں۔‘ اس حوالے سے آصف اقبال کہتے ہیں ʹیہ بات بالکل غلط ہے کہ میں نے پاکستانی ٹیم کے کپتان فضل محمود کی دعوت پر پاکستان آنے کا فیصلہ کیا تھا۔ دراصل میں اس وقت طالبعلم تھا، عمر کے اس حصے میں آپ اس طرح کے بڑے فیصلے خود نہیں کر سکتے بلکہ یہ فیصلے خاندان کے بڑے لوگ کرتے ہیں۔ آصف اقبال کہتے ہیں ʹمجھے اچھی طرح یاد ہے کہ میں ساؤتھ زون سکولز ٹیم کی طرف سے روہنٹن باریا ٹرافی کھیلنے کولکتہ گیا تھا تو ہمیں ایڈن گارڈنز دکھانے کے لیے لے جایا گیا تھا تو میں نے اس وقت اپنے ساتھیوں کے سامنے اس خواہش کا اظہار کیا تھا کہ میں ایک دن انڈیا کی طرف سے اس گراؤنڈ میں کھیلوں گا۔‘ آصف اقبال کا کہنا ہے ’مجھے اس بات کا افسوس ہے کہ پاکستان کرکٹ بورڈ کہہ لے یا ان کے آفیشلز، کسی نے بھی شارجہ کو سپورٹ نہیں کیا حالانکہ یہ سب بینیفشریز تھے۔ اس سے زیادہ تکلیف دہ بات یہ ہے کہ وہ کرکٹرز جو شارجہ میں آ کر کھیلا کرتے تھے، انھوں نے بھی شارجہ کی حمایت میں آواز نہیں اٹھائی۔‘,آصف اقبال کو ایک ایسے بیٹسمین کے طور پر یاد رکھا جاتا ہے جنھوں نے کئی بار پاکستانی ٹیم کو مشکل صورتحال سے نکالنے میں اہم کردار ادا کیا۔ اسی وجہ سے وہ ’مین آف کرائسس‘ کے نام سے پہچانے جاتے ہیں۔
دنیا بھر کی معیشت دہری مشکلات سے دوچار ہے۔ اس کی ایک وجہ کورونا وائرس ہے تو دوسری طرف تیل پر شروع ہونے والا تصادم ہے۔ سعودی عرب اور روس کے مابین شروع ہونے والے تنازعے سے خام تیل کی قیمت جیسے سر کے بل نیچے گری ہو۔ سعودی عرب نے قیمتوں میں اضافے کی غرض سے تیل کی پیداوار میں کمی کی تھی۔ سعودی عرب اس کے ذریعے کورونا وائرس کی وجہ سے ہونے والی مندی کو کم کرنا چاہتا تھا لیکن اسی دوران روس نے اپنا رد عمل ظاہر کر دیا۔ تیل کی قیمتوں پر سعودی عرب اور روس کے مابین جاری تلخی بڑھتی جارہی ہے۔ روس اور اوپیک اس سپلائی کو روکنے کے لیے کسی نئے معاہدے پر راضی نہیں ہو سکے ہیں جبکہ سعودی عرب نے تیل کی قیمت کم کر کے سپلائی بڑھانے کی بات کہی ہے۔ تیل کے معاملے میں امریکہ کے خود کفیل ہونے کے بعد روس اور سعودی عرب کے درمیان تیل کی پیداوار پر تنازع شروع ہو گیا ہے در حقیقت گذشتہ ہفتے ویانا میں سعودی عرب، روس اور دیگر اوپیک ممالک کے مابین تیل کی پیداوار میں کمی کے لیے ایک میٹنگ ہوئی تھی جس میں کورونا وائرس کے اثر کی وجہ سے تیل کی پیداوار کو کم کرنے پر غور کیا گیا تھا تاکہ خام تیل کی قیمتوں پر قابو پایا جا سکے۔  سعودی عرب اور روس دونوں کے لیے تیل کی فروخت اور اس سے ملنے والی رقم ملکی معیشت کے لیے بہت اہم ہے لیکن ان کے مابین جو کھیل چل رہا ہے وہ اور زیادہ خراب ہو سکتا ہے۔ روس کا خیال ہے کہ اگر تیل کی قیمتوں پر بات نہیں بنتی ہے اور تصادم کے حالات پیدا ہوتے ہیں تو وہ سعودی عرب اور اوپیک کے دیگر ممالک کے ساتھ اپنا غیر رسمی تعاون ختم کر سکتا ہے۔ شیل آئل بنانے میں زیادہ لاگت آتی ہے اور اس کے لیے قرض بھی لیا گیا ہے۔ روس کا اندازہ ہے کہ اگر خام تیل سستا ہو جاتا ہے تو امریکی کمپنیاں غرق ہو جائیں گی یا انھیں خود کو دوبارہ تعمیر کرنا پڑے گا۔ امریکی تیل کی منڈی کو جھٹکا دے کر روس امریکہ کی اس طاقت کو بھی کمزور کرنا چاہتا ہے جس کے تحت وہ کسی بھی ملک پر من مانی پابندی لگا دیتا ہے۔ سعودی عرب کے پاس بھی اتنا بجٹ ہے کہ اگر تیل کی قیمتیں کم ہوں تو وہ معیشت کو سنبھال لے۔ اگرچہ اس کا مالی خسارہ پہلے ہی 50 بلین ڈالر ہے لیکن اگر تیل کی قیمتیں گرتی رہیں تو یہ سالانہ 70 سے 120 بلین ڈالر تک جا سکتا ہے۔ ان کا کہنا ہے کہ تیل کی قیمتیں پہلے ہی وائرس کے اثرات اور روس کی ضد کی وجہ سے گر رہی تھیں۔ ایسی صورتحال میں سعودی عرب نے اپنی برآمدات روزانہ 70 لاکھ بیرل سے بڑھا کر 90 لاکھ بیرل یا اس سے زیادہ کر دیں۔ ,دنیا بھر کی معیشت دہری مشکلات سے دوچار ہے۔ اس کی ایک وجہ کورونا وائرس ہے تو دوسری طرف تیل پر شروع ہونے والا تصادم ہے۔ سعودی عرب اور روس کے مابین تنازعے سے خام تیل کی قیمتیں گر گئی ہیں۔
اکتوبر فیسٹیول میں بے شمار جھولے ہیں۔ ان میں تیز رفتاری سے چلنے والے جھولے یا رولر کوسٹر اور بلندی سے نیچے گرنے والا اسکائی فال خاص طور پر نمایاں ہیں۔ ان میں بیٹھنا بھی میلے کا ایک حصہ خیال کیا جاتا ہے۔ ضروری یہ ہے کہ پہلے جھولے پھر چکن اور بیئر ورنہ دوسری صورت میں معدے سے ہر چیز قے کی صورت میں باہر آ سکتی ہے۔ اکتوبر فیسٹیول کے دوران ہر سال ہزاروں مگ غائب ہو جاتے ہیں۔ میلے میں شریک کئی افراد بیئر مگ کو میلے کا ایک نشان سمجھ کر چھپانے سے بھی گریز نہیں کرتے اور یہ بالکل اچھی بات نہیں۔ ایک بیئر مگ کو چھپانا چوری ہے۔ اس کو خریدا بھی جا سکتا ہے۔ مگ خریدنا ایک بہتر عمل ہے۔ انتظامیہ کے مطابق اس تبدیلی کی وجہ جنسی طور پر ہراساں کرنے سے متعلق نئے قوانین کا اجراء ہے، جس میں ہاتھ لگانے اور اسی طرح کے دیگر حرکات کو بھی جنسی طور پر ہراساں کرنے میں شامل کیا گیا ہے۔ ان نئے قوانین پر 2016ء کے اکتوبر فیسٹیول کے ختم ہونے سے چند روز قبل ہی عمل درآمد شروع کیا گیا تھا۔ یہ اقتباس معروف جرمنی فلسفی وولفگانگ فان گوئٹے نے ڈرامے ’فاؤسٹ‘کا ہے۔ یہ ڈرامہ 1808ء میں جب شائع ہوا تو اس وقت اکتوبر فیسٹیول منقعد بھی نہیں ہوتا تھا۔ اس میلے کا آغاز 1810ء سے ہوا مگر شاعر و فلسفی گوئٹے کو علم تھا کہ اصل فیسٹیول کیسا ہوتا ہے۔ 2010ء سے اکتوبر فیسٹیول کے دوران تمباکو نوشی پر پابندی عائد کر دی گئی تھی۔,جرمن شہر میونخ میں جاری ’اکتوبر فیسٹیویل‘ بیئر، نمکین بسکٹ ( بریٹزل) اور چمڑے کی پتلونوں کی وجہ سے دنیا بھر میں جانا جاتا ہے۔ لیکن اس میلے میں شریک خواتین کو اکثر جنسی حملوں اور چھیڑ چھاڑ کا سامنا بھی کرنا پڑتا ہے۔
مرکزی انتخابی کمیشن نے اسمبلی انتخابات کے گُزشتہ تین مرحلوں میں ووٹنگ کی شرح ساٹھ فی صد سے زیادہ ہونے کا دعویٰ کیا ہے تاہم کشمیر میں سرگرم تمام ہی علیحدگی پسند جماعتوں کا الزام ہے کہ الیکشن کے دوران پوری وادی کو فوجی چھاونی میں تبدیل کیا جاتا ہے اور بغیر اعلان کے کرفیو نافذ کرکے لوگوں کو گھروں میں رہنے پر مجبور کیا جاتا ہے۔  بھارت کے زیر انتظام ریاست جموّں و کشمیر کے گرمائی دارالحکومت سری نگر میں آزادی پسند مُظاہرین بھارتی قومی پرچم نذر آتش کرتے ہوئے علیحدگی پسند اتحاد کُل جماعتی حریت کانفرنس کے دونوں دھڑے، اور خودمختار کشمیر کی حامی جماعت لبریشن فرنٹ سمیت دیگر آزادی پسند جماعتیں ان انتخابات کا بائکاٹ کررہی ہیں اور حکام علیحدگی پسندوں کی بائکاٹ مہم کو ناکام بنانے کے لئے لوگوں کی نقل و حمل پر غیر معمولی پابندیاں عائد کررہے ہیں۔ ریاستی حکومت پہلے ہی شبیر احمد شاہ، محمد یٰسین ملک اور نعیم احمد خان سمیت کئی سرکردہ علیحدگی پسند رہنماٴوں کو گرفتار کرچکی ہے، اور جو گرفتار نہیں ہیں انہیں الیکشن کے دن اُن کے گھروں میں ہی نظر بند رکھا جاتا رہا ہے۔ موجودہ اسمبلی انتخابات میں کشمیر کی دو بڑی سیاسی جماعتوں، نیشنل کانفرنس اور پیپلز ڈیموکریٹک پارٹی کے امیدواروں کے درمیان کانٹے کی ٹکر ہے۔ دونوں ہی جماعتوں کے رہنما انتخابات کو مسئلہ کشمیر سے الگ کرکے عوام کے پاس ووٹ مانگنے گئے ہیں۔ نیشنل کانفرنس کے صدر اور بھارتی پارلیمان کے رکن عمر عبداللہ کئی مرتبہ یہ کہہ چکے ہیں کہ انتخابات مسلئہ کشمیر کا حل نہیں ہیں۔,بھارت کے زیر انتظام شورش زدہ ریاست جموّں و کشمیر میں سخت حفاظتی انتظامات کے بیچ آج اتوار کے روز اسمبلی انتخابات کے چوتھے مرحلے میں چار اضلاع کی اٹھارہ اسمبلی نشستوں کے لئے ووٹنگ شروع ہوگئی ہے۔
جمعے کی نماز کے بعد ممتاز قادری کے سینکڑوں حامیوں نے ملک کے کئی بڑے شہروں میں مظاہرے کیے اور قادری کی فوری رہائی کا مطالبہ کیا۔ ممتاز قادری کے بیان کے مطابق اس نے سابق گورنر پنجاب کو پاکستان کے متنازعہ توہین رسالت قوانین کے خلاف بولنے پر قتل کیا تھا۔ ممتاز قادری سلمان تاثیر کی حفاظت پر معمور اہلکاروں میں سے ایک تھا۔ جمعے کے روز ہونے والے احتجاج کی کال پاکستان کی مذہبی تنظیموں، خاص طور پر سنی تحریک کی جانب سے دی گئی تھی۔ خیال رہے کہ حال ہی میں ممتاز قادری کے مقدمے کی سماعت کرنے والی ایک عدالت نے قادری کو موت کی سزا سنائی تھی۔ توہین رسالت کے قوانین کی حمایت میں نکالا گیا ایک جلسہ پاکستانی دارالحکومت اسلام آباد میں ہزار کے قریب مظاہرین نے ممتاز قادری کے حق میں نعرے لگائے۔ مظاہرین میں مذہبی تنظیموں سے تعلق رکھنے والے افراد اور مدرسوں کے طالب علم شامل تھے۔ مظاہرین ’قادری ہمارہ ہیرو‘، ’ہم تمہارے حوصلے کو سلام کرتے ہیں‘ اور ’پیغمبر اسلام کے لیے جان بھی قربان‘ جیسے نعرے بلند کر رہے تھے۔ اسلام آباد کے علاوہ کراچی، کوئٹہ، ملتان اور راولپنڈی میں بھی قادری کی حمایت میں جلوس نکالے گئے۔ سابق گورنر پنجاب سلمان تاثیر کا قتل سابق پاکستانی وزیر اعظم بے نظیر بھٹو کی سن دو ہزار سات میں ہلاکت کے بعد کسی بھی اہم ترین پاکستانی سیاستدان کا قتل تھا۔ تاثیر کے قتل پر پاکستان کے بعض شدت پسند حلقوں کی طرف سے خوشی کا رد عمل ظاہر کیا گیا تھا۔ رپورٹ: شامل شمس⁄  خبر رساں ادارے ادارت: امتیاز احمد  ,جمعے کے روز پاکستان کے صوبہ پنجاب کے سابق گورنر سلمان تاثیر کے قاتل ممتاز قادری کی سزائے موت کے خلاف سینکڑوں افراد نے پاکستان کے کئی بڑے شہروں میں احتجاج کیا۔
بولیویا کے Joaquin Botero نے اس میچ میں ہیٹ ٹرک کی۔ ان کے علاوہ Marcelo Martins، Didi Torricoاور Alex da Rosa نے بھی ایک ایک گول کیا۔ ارجنٹائن کی طرف سے میچ کا واحد یہ گول Luis Gonzalez نے کیا۔ سطح سمندر سے 3600 میٹر اونچائی پربولیویا کے شہر La Pazمیں کھیلے جانے والے اس میچ میں ارجنٹائن کے ٹیم کے بیشتر کھلاڑی صرف ہانپتے دکھائی دئیے۔ میراڈونا کی کوچنگ میں اس سے قبل کھیلے جانے والے تینوں میچ ارجنٹائن نے باآسانی جیت لئے تھے مگر اس میچ میں ارجنٹائن کے کھلاڑی اوسط درجے کے کلب فٹ بالرجب کے دوسری جانب کوچ میراڈونا مکمل طور پر بے بس نظر آ رہے تھے۔ میچ کے بعد عالمی شہرت یافتہ فٹ بالر میراڈونا نے کہا:’’ بولیویا کا ہر گول میرے سینے میں لگ رہا تھا۔‘‘ چند ماہ قبل ارجنٹائن کی قومی ٹیم کی کوچنگ کی ذمہ داری سنبھالنے والے میراڈونا کہ کہنا تھا’’اگر ہم کھیل سے پہلے ایسا خواب میں بھی سوچتے تو شاید ہم کہتے کہ ایسا ناممکن ہے۔‘‘ انہوں نے مزیدکہا :’’ہمیں بولیویا کی ٹیم کو میچ کی جیت پر مبارکباد دینی چاہئیے کیونکہ وہ کھیل کے ہر شعبے میں بہتر دکھائی دی۔ میرے پاس کہنے کو کچھ نہیں ہے۔ انہوں نے ہمیں شکست دے دی ہے اور اب ہمیں ایک مرتبہ پھر آغاز سے تیاری کرنی ہے۔‘‘ میراڈونا کا کہنا تھا کہ بولیویا کی ٹیم میں گول کیپر سے آخری متبادل کھلاڑی تک سب نے بہترین کھیل پیش کیا۔,فٹ بال کے عالمی ورلڈ کپ کے کوالیفائننگ راونڈ کے ایک میچ میں بولیویا نے میراڈونا کی کوچنگ میں کھیلنے والی ارجنٹائن کی ٹیم کو چھ ایک سے زیر کر دیا۔ ارجنٹائن کی ٹیم کے لئے گزشتہ ساٹھ سالوں کی یہ سب سے بدترین شکست تھی۔
انسانی غذا کے ماہرین کا خیال ہے کہ مختلف ملکوں میں رہنے والے لوگوں کے لیے اپنے ماحول اور مقام میں دستیاب پھلوں کا استعمال بہت مفید ہوتا ہے۔ اس سلسلے میں کسی خاص پھل کی طرف محققین نے توجہ نہیں دلائی بلکہ دستیابی کو انتہائی اہم قرار دیا ہے۔ تازہ پھل کھانے سے انسانی جسم میں ایسے ریشے پہنچتے ہیں جو نظام ہضم کو فعال بنانے کے علاوہ خون اور دیگر انسانی ضروریات کو بھی پورا کرتے ہیں۔ تازہ پھل اور سبزیاں انسانی صحت کے لیے فائدہ مند ہوتی ہیں غذائی ماہرین کے نزدیک سبزیاں بھی انسانی صحت کے لیے بہت ضروری ہیں۔ ان میں کھیرا، گاجر، مولی، سلاد کے پتے اہم خیال کیے جاتے ہیں۔ ماہرین کے خیال میں عمر کے ایک خاص حصے میں زیادہ گوشت خوری مفید تو ہو سکتی ہے لیکن سرخ گوشت یقینی طور پر یورک ایسڈ کی سطح کو بلند کرنے کا باعث بنتا ہے اور اس باعث عمر کے کسی حصے میں بھی ہڈیوں یا جوڑوں میں درد پیدا ہونا شروع ہو جاتے ہیں۔ غذائی ماہرین کے نزدیک تازہ پھل اور سبزیاں انسانی کی صحت کے لیے قدرت کا اہم تحفہ ہیں۔ ان کا استعمال کئی بیماریوں کے خلاف انسانی جسم میں دفاع کا سبب بنتا ہے۔ ان سے جسم کو کئی قسم کی وٹامن دستیاب ہوتے ہیں، جو ہڈیوں اور عضلات میں توانائی پیدا کرتے ہیں,ریسرچرز اس بات پر کلی اتفاق رکھتے ہیں کہ تازہ پھل انسانی جسم کے لیے بہت ضروری ہیں اور ان سے بیماریوں کے خلاف قدرتی طور پر مدافعت پیدا ہوتی ہے۔
 شام میں جنگ کے متاثرہ عوام کی مدد کرنے والی چیریٹیز کی سرگرمیوں اور اُن کی طرف سے اب تک شام بھیجی جانے والی امداد کے بارے میں تھامسن روئٹرز فاؤنڈیشن نے چھان بین کے بعد یہ خدشہ ظاہر کیا ہے کہ مستقبل میں شامی باشندوں کے لیے امداد دینے والے ادارے فنڈنگ کا سلسلہ بند کر سکتے ہیں۔ اِس کی بڑی وجہ یہ ہے کے شام کے بحران کی خراب سے خراب تر ہوتی صورتحال کے سبب یہ معلوم کرنا تقریباً ناممکن ہوتا جا رہا ہے کہ شام پہنچنے والی امداد کس سمت جا رہی ہے۔  شام میں جنگ سے متاثرہ انسانوں کے لیے امداد فراہم کرنے والے دس غیر سرکاری اداروں یا این جی اوز، اقوام متحدہ کی ایجنسیوں اور انسانی بنیادوں پر امداد دینے والے مقامی اداروں نے نام ظاہر نہ کرنے کی شرط پر کہا ہے کہ اب تک اس امر کی تصدیق نہیں ہو پائی ہے کہ شامی باشندوں کے لیے فراہم کی جانے والی امداد شام کے بہت سے علاقوں میں مقیم حقیقی مستحقین تک پہنچی ہے۔  شام میں عالمی ایڈ کی مستحقین تک رسائی کا معاملہ اس لیے تشویش کا باعث بنا ہے کہ اس کے اسلامک عسکریت پسندوں کےہاتھوں لگ جانے کا خدشہ ہر کسی کے لیے پریشانی کا باعث ہے۔ رواں سال کے اوائل میں اقوام متحدہ کے ورلڈ فوڈ پروگرام WFP نے متنبہ کیا تھا کہ سوشل میڈیا کے ایسے امیجز دیکھنے میں آئے ہیں جن میں ورلڈ فوڈ پروگرام کی طرف سے شام کے جنگ متاثرین کے لیے بھیجے گئے فوڈ ایڈ باکسز پر اسلامک اسٹیٹ کا لوگو دیکھنے میں آ رہا تھا۔,شام میں عالمی ایڈ کی مستحقین تک رسائی کا معاملہ اس لیے تشویش کا باعث بنا ہے کہ اس کے اسلامک عسکریت پسندوں کے ہاتھوں لگ جانے کا خدشہ ہر کسی کے لیے پریشانی کا باعث ہے۔
 آئی ایس پی آر کی جانب سے ایک بیان میں کہا گیا ہے کہ تمام سوالات میرٹ پر کیے گئے۔ تمام سینیٹرز نے آرمی چیف کی آمد پر خوشی کا اظہار کیا۔ ڈی جی ایم او نے جیو پولیٹکل صورتِحال پر بریفنگ دی۔ آرمی چیف نے ایک گھنٹے بریفنگ دی اور اس کے بعد تین گھنٹے سوالات ہوئے۔ اس بات پر اتفاق ہوا کہ پاکستان کو درپیش خطرات سے نمٹنے کے لیے مل جل کر کام کریں گے۔ خطے میں سکیورٹی کے حوالے سے سینیٹرز پوری طرح واقف تھے۔ سکیورٹی صورتِ حال پر پاک فوج کی تعریف کی گئی۔ تمام سینیٹرز کو خطرات سے آگاہ کیا گیا اور ان سے نمٹنے کا لائحہ عمل بھی بتایا گیا۔ اس بریفنگ کے چند نکات کا تذکرہ ڈی جی آئی ایس پی آر میجر جنرل عبدالغفور نے ذرائع ابلاغ کے سامنے کیا۔ تاہم سینیٹر نہال ہاشمی نے اس اجلاس کے کچھ نکات میڈیا کو بتائے، جو کئی تجزیہ نگاروں کے لیے حیران کن تھے۔ نہال ہاشمی کا کہنا تھا کہ آرمی چیف نے کہا کہ ملک میں صدارتی نظام کی کوئی گنجائش نہیں ہے۔ اس سے ملک کمزور ہوتا ہے۔ جو ریٹائرڈ فوجی افسران ٹی وی پر تبصرے کرتے ہیں وہ فوج کے ترجمان نہیں۔ نہال ہاشمی نے کہا کہ آرمی چیف نے دھرنے والوں سے لا تعلقی کا اظہار کیا اور کہا کہ اگر یہ ثابت ہوجائے کہ آرمی کا دھرنوں سے کوئی تعلق تھا تو وہ استعفیٰ دے دیں گے۔,پاکستان کے آرمی چیف جنرل قمر باجوہ نے ملک کے ایوانِ بالا میں حاضری دی اور اراکین سینیٹ کی طرف سے پوچھے گئے تمام طرح کے سوالات کے جوابات دیے۔ پاکستان کی تاریخ میں یہ پہلا موقع ہے کہ فوجی سربراہ نے ایوان بالا میں حاضری دی۔
امریکی کانگریس کے ڈیموکریٹ رکن بیرڈ شیرمن نے بدھ کے روز چار صفحات پر مشتمل ایک ایسی قرارد جمع کرائی ہے، جس میں صدر ڈونلڈ ٹرمپ پر بڑے جرائم اور نامناسب رویے کے الزامات عائد کرتے ہوئے ان کے خلاف مواخذے کی درخواست کی گئی ہے۔ شیرمن نے اس دستاویز میں ٹرمپ کی انتخابی ٹیم کے روس کے ساتھ مبینہ روابط کا خاص طور پر ذکر کیا ہے۔ تاہم اس معاملے کی تفتیش جاری ہے۔ اس کے علاوہ اس میں ٹرمپ کے بیٹے کی روسی خاتون وکیل سے ملاقات کا بھی تذکرہ  ہے۔ شیرمین کے بقول، ’’ٹرمپ جونیئر کا یہ انکشاف اس بات کی نشاندہی کرتا ہے کہ ٹرمپ کی انتخابی ٹیم روسی تعاون کے لیے بہت بے قرار تھی۔‘‘ انہوں نے مزید کہا کہ اس دستاویز کو جمع کرانا ایک طویل سفر کے لیے پہلا قدم اٹھانا ہے۔ واشنگٹن کے اندرونی ذرائع نے بتایا ہے کہ اس قرارداد کے منظور ہونے کے امکانات نا ہونے کے برابر ہیں کیونکہ ایوان نمائندگان میں ریپبلکنز اکثریت میں ہیں۔ اس کے علاوہ شیرمن کی اس درخواست کو ان کے ہم جماعتوں کی بھی بھرپور حمایت حاصل نہیں ہے۔ کئی ڈیموکریٹس کا خیال ہے کہ ٹرمپ کو اقتدار سے ہٹانے کی کوئی بھی کوشش ان کے شہرت میں اضافے کا سبب بننے گی۔ اس سے چند گھنٹے قبل ہی امریکی صدر ڈونلڈ ٹرمپ نے ایک انٹرویو میں دعویٰ کیا تھا کہ روسی سربراہ مملکت ولادی میر پوٹن کی شاید یہ خواہش ہوتی کہ ہلیری کلنٹن امریکی صدر بنیں۔ ٹرمپ کے بقول، ’’ایسے بہت سے کام جو میں کر رہا ہوں وہ اس کے بالکل برعکس ہیں، جیسا پوٹن چاہتے تھے۔‘‘ اس موقع پر انہوں نے اپنی توانائی کی پالیسیوں کا خاص طور پر ذکر کیا۔,امریکی کانگریس کے ایک رکن نے صدر ڈونلڈ ٹرمپ کے خلاف ایک ایسا مسودہ جمع کرایا ہے، جس کا مقصد انہیں اقتدار سے ہٹانا ہے۔ اس دستاویز میں روس کے ساتھ مبینہ تعلقات کو مواخذے کی وجہ کے طور پر پیش کیا گیا۔
 حکومت استنبول شہر کے مرکزی تقسیم اسکوائر کو وسیع کرنے کے علاوہ اس کی تزیئن نو کرنے کا ارادہ رکھتی ہے اور اس کے لیے قریبی غازی پارک کے بڑے اور پرانے درختوں کو جڑ سے اکھاڑنا اہم قرار دیا گیا تھا۔ جس کے بعد ان درختوں کے بچانے کے لیے پارک میں کئی سو ماحول دوست افراد نے مظاہرہ کرتے ہوئے دھرنا دے دیا تھا۔ ان مظاہرین کو منتشر کرنے کے لیے پولیس کو آنسو گیس، تیز دھار پانی کا سہارا لینا پڑا۔ وزارت داخلہ نے معاملے کی تفتیش کا اعلان کیا ہے۔  امریکی وزارت خارجہ کی خاتون ترجمان جینیفر پسکائی (Jen Psaki) نے استنبول میں مظاہرین کے زخمی ہونے اور پولیس ایکشن پر اپنی حکومت کی تشویش کا اظہار کیا۔ پسکائی کے مطابق امریکی حکومت کو یقین ہے کہ ترکی میں سلامتی و استحکام و خوشحالی میں وہاں کی حکومت کی جانب سے جاری طویل المدتی پالیسیاں اہم ہیں، جن کا تعلق آزادی رائے، کسی جگہ اکھٹا ہونے یا کوئی تنظیم بنانے کے احترام میں پوشیدہ ہے۔ امریکی وزارت خارجہ کی ترجمان کے مطابق ان اقدار کا احترام کسی بھی ملک میں جمہوریت کے استحکام کے لیے ضروری ہے۔ دوسری جانب میڈیا کے حقوق کی تنظیم رائٹرز وِد آؤٹ بارڈرز نے سخت حکومتی ایکشن کی مذمت کرتے ہوئے کہا کہ پولیس نے ٹارگٹ کر کے بعض احتجاجیوں کو زخمی کیا ہے۔ اسی طرح ایمنسٹی انٹرنیشنل نے استنبول کے مظاہرین پر پولیس کارروائی کو ظالمانہ قرار دیتے ہوئے اس کی مذمت کی ہے۔,ترکی کے شہر استنبول میں درختوں کی کٹائی کے خلاف مظاہرہ کرنے والوں کو پولیس ایکشن کا سامنا کرنا پڑا۔ امریکا نے پولیس ایکشن پر اپنی تشویش کا اظہار کیا ہے۔ وزیر اعظم ایردوآن نے تعمیراتی منصوبے جاری رکھنے کا اعلان کیا ہے۔
 ساتویں امریکی اپیل سرکٹ کورٹ نے اتوار کے روز ایک نچلی عدالت کے اس فیصلے کو مسترد کر دیا جس میں اوکلاہوما کے 47 سالہ ڈینیئل لوئس لی کی سزائے موت پر روک لگا دی گئی تھی۔ وفاقی عدالت کی جانب سے موت کی سزا پر عمل کے لیے تقریبا ًدو عشروں بعد اس طرح کا فیصلہ آیا ہے۔ ڈینیئل لوئس لی کو 13 جولائی پیر کے دن انڈیانا کی وفاقی جیل میں انجکشن کے ذریعے موت کی سزا دینے کی تاریخی مقرر کی گئی تھی جس پر اپیل کورٹ نے عمل کرنے کی اجازت دے دی۔ وفاقی حکومت نے اس فیصلے کے خلاف اپیل کورٹ سے رجوع کیا تھا اور اپنے دلائل میں کہا کہ جج کے فیصلے سے قانون کی تشریح غلط انداز میں ہوتی ہے اس لیے اسے فوری طور پر مسترد کیا جا نا چاہے۔ اعلی عدالت نے وفاقی جج کے فیصلے کو مسترد کرتے ہوئے کہا کہ وفاقی قوانین اور اصول و ضوابط کے تحت موت کی سزا کے وقت متاثرین کی موجودگی کا حق نہیں دیا گیا ہے۔ عدالت نے کہا کہ اس سلسلے میں، ''متاثرین کے دعوے میں کوئی قانونی منطق نہیں ہے اس لیے یہ بے کار کی دلیل ہے۔'' موت کی سزا کے حوالے سے عالمی سطح پریہ  بحث ہوتی رہی ہے کہ اس کو ختم کر دیا جا نا چاہیے۔ یوروپ میں موت کی سزا نہین دی جاتی ہے جبکا امریکا کی بعض ریاستوں نے سزائے موت کو ختم کر دیا ہے۔ تاہم امریکا کی وفاقی حکومت اس پر اب بھی عمل پیرا ہے۔,امریکا کی ایک وفاقی عدالت نے نچلی عدالت کے فیصلے کو مسترد کرتے ہوئے تقریبا 17 برس بعد وفاقی حکومت کی جانب سے سزائے موت دیے جانے کی اجازت دی ہے جس پر انڈیانا کی ایک جیل میں پیر 13 جولائی کو عمل درآمد ہونا ہے۔
جرمنی میں ایک وقت ایسا بھی تھا کہ فارن انٹیلیجنس ایجنسی کے وجود کو بھی راز میں رکھا جاتا تھا۔ دوسری عالمی جنگ کے بعد کے وقتوں میں سیکرٹ سروسز کی 'چھپن چھپائی کا کھیل‘ کئی مرتبہ بدنما صورت بھی اختیار کرتا رہا۔ ان دور میں بیرون ملک جاسوسی کرنے والا جرمن خفیہ ادارہ 'سول سرونٹس‘ کا نام استعمال کرتا تھا اور بی این ڈی کے دفاتر میونخ کے جنوب میں پُلّاخ نامی قصبے کے نواح میں کسی خفیہ جگہ پر تھے۔ اب اس ایجنسی کا بہت بڑا صدر دفتر برلن میں ہے۔ اس کے برعکس بی این ڈی نے اب اپنا تاثر بہتر بنانے کے لیے برلن میں ایک بہت بڑی اور نمایاں عمارت میں گھر کر رکھا ہے۔ شفافیت کا تاثر مزید مضبوط کرنے کے لیے بدھ کے روز سے بی این ڈی کے مرکزی دفتر کے دروازے عام لوگوں کے لیے بھی کھول دیے گئے اور ایک نمائش کا اہتمام کیا گیا۔ عمارت میں 120 سے زائد ملٹی میڈیا اور انتہائی جدید انسٹالیشنز سیاحوں کو اپنی جانب راغب کرتی ہیں۔ 72 مربع میٹر کی دو منزلہ ایل ای ڈی دیوار سب سے نمایاں دکھائی دیتی ہے۔ ایک سہ جہتی پینوراما، جس میں دمکتے نقطے اور لائنیں دکھائی دیتی ہیں، حاضرین کے تخیل کو مہمیز لگانے کے لیے ڈیزائن کیا گیا ہے۔ یہ سب دیکھ کر یوں لگتا ہے جیسے بی این ڈی عوامی ٹیکسوں کے پیسوں سے تعمیر کردہ اس صدر دفتر کو اکیسویں صدی کی کسی جدید ٹیکنالوجی کمپنی کے دفتر کی مانند پیش کر رہی ہے۔,جرمن خفیہ ادارے بی این ڈی کا صدر دفتر دارالحکومت برلن منتقل کیے جانے کے بعد سے یہ انٹیلیجنس ایجنسی ’راز داری‘ کے بجائے اپنا تشخص ’شفافیت‘ کی جانب لا رہی ہے۔ اسی لیے ایجنسی کی عمارت میں شہریوں کے لیے ایک نمائش جاری ہے۔
اس تناظر میں ترکی میں متعدد ماہر معاشیات صدر رجب طیب ایردوآن کی معاشی پالیسیوں پر تحفظات کا اظہار کر رہے ہیں۔ خیال ہے کہ رواں ہفتے کے اختتام تک شرح سود میں مزید کمی کر دی جائے گی۔ خیال رہے کہ گزشتہ ایک برس میں لیرا ڈالر کے مقابلے میں اپنی نصف قدر کھو چکا ہے۔ ترک کرنسی کی قدر میں کمی ایک ایسے وقت پر ہوئی ہے، جب ترک مرکزی بینک کی کوشش تھی کہ ایک لیرا کی قدر چودہ امریکی ڈالر سے زیادہ نہ گرے۔ اس مقصد کی خاطر سینٹرل بینک نے گزشتہ دو ہفتوں کے دوران فارن ایکسچینج مارکیٹ میں ڈالرز فروخت کرنا بھی شروع کر دیے تھے۔ ترکی میں کرنسی کے بحران کے بعد اقتصادی کرب کی کیفیت پیدا ہے۔ ترک لیرا رواں برس کے آغاز سے اب تک اپنی قدر پینتالیس فیصد گنوا چکی ہے۔ اس کرنسی کے بحران سے دنیا کی اٹھارہویں بڑی اقتصادیات مالی بحران کی دہلیز پر ہے اور یہ نزاعی صورت حال دوسری ابھرتی اقتصادیات اور یورپ تک پھیل سکتی ہے۔ دس اگست کو امریکی صدر ڈونلڈ ٹرمپ نے ترک فولاد اور ایلومینیم پر درآمدی محصولات میں اضافہ کر دیا۔ بظاہر یہ محصولات کم نوعیت کے ہیں لیکن کے اثرات کا حجم بہت وسیع ہے یعنی ایک ارب ڈالر کے قریب ہے۔ اس فیصلے نے ترک اقتصادیات میں دراڑیں ڈال دیں۔ اس کے بعد ٹرمپ نے ٹویٹ کیا کہ امریکی ڈالر کے مقابلے میں ترک لیرا اپنی حیثیت کھو رہا ہے۔ ترکی کی کرنسی میں اس کمی کا نتیجہ یہ نکلا ہے کہ گزشتہ برس کے اواخر کے مقابلے میں اب ترک لیرا کی قدر امریکی ڈالر کے مقابلے میں نصف رہ گئی ہے۔,پیر کے روز ترک کرنسی کی قدر میں سات فیصد تک کی کمی ہوئی اور یہ ایک ڈالر کے مقابلے میں قریب 15 لیرا تک پہنچ گیا۔ ترکی کی کرنسی لیرا امریکی ڈالر کے مقابلے میں نئی کم ترین قیمت پر پہنچ گئی ہے۔
جمعہ کو جرمن اکیڈمی برائے لسانیات و ادب نے اعلان کیا کہ ژیرگل کو اس سال یہ انعام دیا جائے گا۔ ستاون سالہ رائن ہارڈ ژیرگل کو اس انعام کی صورت میں چالیس ہزار یورو کی رقم بھی دی جائے گی۔ یہ معتبر انعام اس سے قبل قد آور ادیب Ingeborg Bachmann اور Heinrich Boell کو بھی دیا جا چکا ہے۔ جرمن اکیڈمی نے کہا کہ ژیرگل کے ناول بیسویں صدی کی تاریخ کی عمدہ تصویر کشی کرتے ہیں۔ اکیڈمی کی طرف سے جاری کردہ ایک بیان میں کہا گیا کہ ان کی تحریروں میں جدید جرمنی کی معاشرتی ناہمواریوں کی کہانی، قاری کو اس کی روزمرہ زندگی سے متعارف کرواتی ہے اور اسے، یہ سوچنے پر مجبور کرتی ہے کہ وہ اُس بھولی ہوئی تاریخ کی طرف لوٹے جہاں کئی ذی شعور انسانوں کی ان کہی آوازیں دفن ہیں۔ ژیرگل کے دو شہرہ آفاق ناول Die Unvollendeten ’نامکمل‘ اور Die Stille ’سکوت‘ جرمن ادب میں ایک نمایاں مقام رکھتے ہیں۔ ژیرگل کو یہ انعام اکتوبر میں شہر ڈارم شٹٹ میں دیا جائے گا جہاں جرمن اکیڈمی برائے لسانیات وادب کا دفتر واقع ہے۔ سن 1971ء میں انہوں نے برلن کی ہُمبولٹ یونیورسٹی میں داخلہ لیا جہاں انہوں نے باقاعدہ طور پر الیکٹرانکس کی تعلیم حاصل کی۔ سن1975ء میں انجنیئرنگ کے شعبے سے فارغ التحصیل ہو کر انہوں نے اپنی پیشہ ورانہ زندگی کا آغاز کیا۔ اسی دوران انہوں نے لکھنا بھی شروع کر دیا اور ایک ناول نگار کے طور پر اپنی ایک نئی شخصیت متعارف کروائی۔,جرمن ناول نگار رائن ہارڈ ژیرگل کو جرمنی کے سب سے معتبرادبی ایوارڈ Georg Buechner سے نوازا جائے گا۔
 بھارتی ہوم منسٹری کے مطابق ہم جنس پرستی غیر اخلاقی ہونے کے ساتھ ساتھ غیر فطری ہے اور اس سے ایچ آئی وی کا وائرس بھی پھیلتا ہے۔ سپریم کورٹ اس وقت دہلی ہائی کورٹ کی طرف سے 2009ء میں دیے گئے اُس تاریخی فیصلے کے خلاف درجن بھر آئینی درخواستوں کی سماعت کر رہی ہے، جس کے تحت بھارت میں پہلی مرتبہ ہم جنس پرستی کو مجرمانہ فعل سے نکالتے ہوئے اسے ’انفرادی انتخاب‘ قرار دیا گیا تھا۔  ہم جنس پرستوں کے حقوق کے لیےکام کرنے والے سرکردہ کارکنان نے دہلی ہائی کورٹ کے اس فیصلے کو ایک جیت قرار دیا تھا، کیونکہ اس سے قبل بھارتی قانون کے مطابق ہم جنس پرستی ایک مجرمانہ فعل تھا۔  جمعرات کو ہوم منسٹری کی نمائندگی کرنے والے ایڈوکیٹ جنرل پی پی ملہوترا نے سپریم کورٹ میں بحث کرتے ہوئے ہم جنس پرستی کو ’غیر اخلاقی اور بھارتی تہذیب و معاشرت‘ کے خلاف قرار دیا۔ انہوں نے دلائل دیتے ہوئے کہا کہ یہ مخصوص عمل نہ صرف غیر فطری ہے بلکہ اس سے ایچ آئی وی کا وائرس بھی پھیلتا ہے۔  بھارتی وزارت داخلہ ملک میں ہم جنس پرستی پر قانونی پابندی چاہتی ہے کیونکہ اس کا کہنا ہے کہ اس سے بچوں سے زیادتی کو روکنے میں مدد ملے گی اور دوسرا یہ کہ بھارتی سماج کا ایک بڑا حلقہ اس عمل کے خلاف ہے۔ ملہوترا نے مزید کہا کہ ملکی قوانین معاشرتی اقدار اور روایات سے متصادم نہیں ہو سکتے۔,بھارت کی وزارت داخلہ نے سپریم کورٹ پر زور دیا ہے کہ وہ اُس تاریخی عدالتی فیصلے کو واپس لے، جس کے تحت بھارت میں ہم جنس پرستی کو مجرمانہ فعل کے زمرے سے ہٹا دیاگیا تھا۔
والٹر مِکسا نے اپنے خلاف اپریل میں اس نوعیت کے الزامات کے منظر عام پر آتے ہی پوپ بینیڈکٹ شانزدہم کو اپنے مستعفی ہونے کی پیشکش کر دی تھی۔ تاہم پاپائے روم نے تب فوری طور پر ان کی یہ پیشکش ٹھکرا دی تھی۔ اب ویٹیکن نے باویریا میں آؤگسبرگ کے اس بشپ کا استعفیٰ اس لئے منظور کر لیا ہے کہ جرمنی میں دفتر استغاثہ کی جانب سے ان کے خلاف ابتدائی تحقیقات کا آغاز بھی کر دیا گیا ہے۔ انہترسالہ والٹر مِکسا پر لگائے جانے والے الزامات میں یہ بھی شامل ہے کہ وہ اپنی کلیسائی حیثیت میں مبینہ طور پر مالی بے قاعدگیوں کے مرتکب بھی ہوئے تھے۔ تاہم ان کے خلاف اخلاقی اور مجرمانہ لیکن بہت سنجیدہ نوعیت کے الزامات میں یہ بھی شامل ہے کہ وہ 1996ء سے 2005ء تک جنوبی جرمن صوبے باویریا میں بشپ کے طور پر اپنے فرائض کی انجام دہی کے دوران بچوں اور نوجوانوں کے ساتھ جنسی زیادتیوں کے مرتکب ہوئے تھے۔ خود والٹر مِکسا اپنے خلاف ایسے تمام الزامات کی تردید کرتے ہیں۔ ان کے وکیل گیرہارڈ ڈَیکر کے بقول بشپ مِکسا اپنے خلاف الزامات کی چھان بین کے عمل میں دفتر استغاثہ کے ساتھ مکمل تعاون کریں گے۔ اپریل میں اپنے خلاف ان الزامات کے پہلی مرتبہ منظر عام پر آنے کے بعد بشپ مِکسا نے واضح طور پر کیا تھا: ’’میں اس امر کی یقین دہانی کرانا چاہتا ہوں کہ میں آج تک بچوں یا نوجوانوں سے جسمانی یا جنسی نوعیت کے واقعات سمیت کسی بھی طرح کے پر تشدد رویے کا مرتکب نہیں ہوا۔‘‘,پاپائے روم بینیڈکٹ شانزدہم نے آج ہفتے کے روز جرمن صوبے باویریا میں آؤگسبرگ کے بشپ والٹر مِکسا کا استعفیٰ منظور کر لیا، جنہیں اپنے خلاف بچوں سے جنسی زیادتی کے الزامات کا سامنا ہے۔
 پاکستان کے نائب اٹارنی جنرل محمد خورشید خان نے بھارت کے دورے کے دوران پہلے نئی دہلی میں سسگنج کے گوردوارے میں چند گھنٹے وہاں آنے والے عقیدت مندوں کے جوتے صاف کیے۔ محمد خورشید خان بھارتی دارالحکومت سے خدمت ’سیوا‘ کرنے کے بعد امرتسر روانہ ہو ئے اور سکھوں کے معروف ترین گوردوارے اور مرکز کہلانے والے گولڈن ٹیمپل پہنچے۔ یہاں پر بھی انہوں نے مزید ہزاروں افراد کے جوتے صاف کیے۔ کسی بھی گوردوارے میں زائرین کے جوتے صاف کرنا خدمت اور ثواب سمجھا جاتا ہے اور یہ ایک عام سی بات سمجھی جاتی ہے۔   اس مقصد کو پایہ تکمیل تک پہنچانے کے لیے پاکستان کے نائب اٹارنی جنرل محمد خورشید خان کو خصوصی اجازت لینا پڑی۔ اس حوالے سے دہلی میں سکھ برادری کے نمائندے پرم جیت سنگھ نے بتایا کہ محمد خورشید خان کے اس عمل نے بھارتی سکھوں کو متاثر کیا ہے۔’’ بہرحال یہ تاثر پایا جاتا تھا کہ ہر پاکستان سخت گیر موقف کا حامل ہے لیکن خورشید خان کی اس سیوا نے سوچ کو بدل دیا ہے‘‘۔ پرم جیت سنگھ کے بقول ان کا یہ عمل پوری انسانیت کے لیے ایک پیغام ہے۔ گو کہ انہوں نے نا تو کسی کو قتل کیا ہے اور نہ ہی مظالم ڈھائے ہیں لیکن انہوں نے طالبان کی زیادتیوں کا درد محسوس کیا ہے۔’’ ہم پاکستان میں اقلیتوں کے لیے کیے جانے والے اس اقدام پر محمد خورشید خان کے شکر گزار ہیں‘‘۔,پاکستان کے نائب اٹارنی جنرل محمد خورشید خان نے بھارت میں سکھوں کے مشہور زمانے گوردوارے گولڈن ٹیمپل میں زائرین کے جوتے صاف کیے۔ وہ طالبان کے مظالم کا کفارہ ادا کرنا چاہتے ہیں۔
منگل کو جاری کی گئی اس رپورٹ میں کہا گیا ہے کہ ان حملوں کے مبینہ منصوبہ ساز فادر James Chesney کو ممکنہ فرقہ ورانہ فسادات کے پیش نظر بغیر کسی عدالتی کارروائی کے سن1973ء کے اواخر میں ہمسایہ ملک جمہوریہ آئر لینڈ منتقل کر دیا گیا تھا۔ فادرجیمز سن 1980ء میں انتقال کر گئے تھے ، ان کی عمر چھیالیس برس تھی۔ اس واقعہ کے اڑتیس سال بعد شمالی آئر لینڈ کی پولیس نے اپنی تحقیقات مکمل کرنے کے بعد کہا ہے کہ اُس وقت کی حکومت، پولیس اور کیتھولک چرچ نے اپنے اثرورسوخ سے ان حملوں کے مشتبہ ملزم فادر جیمز کو عدالتی کارروائی سے بچا لیا تھا۔ اس رپورٹ کے منظر عام پر آنے کے بعد Derry کے سابقہ بشپ ایڈورڈ ڈیلے نے اپنے تحفظات کا اظہار کرتے ہوئے کہا کہ انہیں اس بات پر شک ہے کہ فادر جیمز علیٰحدگی پسند IRA کے رکن تھے۔ دوسری طرف آئر لینڈ میں کیتھولک چرچ کی طرف سے جاری کئے گئے ایک بیان میں کہا گیا ہے کہ اس واقعہ کی تحقیقات فادر جیمز کی زندگی کے دوران ہی ہو جانی چاہئے تھیں تاہم اس بیان میں کسی بھی سازش کو رد کرتے ہوئے کہا گیا ہے کہ کیتھولک چرچ اس معاملے کو دبانے میں ملوث نہیں تھا۔ ’کلاؤی بم دھماکوں‘ کے متاثرین نے کہا ہے کہ ان نئی تحقیقات نے مزید سوالات اٹھا دئے ہیں اور اب برطانوی حکومت کو اس حادثے کی کڑی تحقیقات نئے سرے سے شروع کرنی چاہئیں۔,ایک رپورٹ میں انکشاف کیا گیا ہے کہ شمالی آئرلینڈ میں حکومتی اداروں اور کیتھولک چرچ نے اُس سابقہ بشپ کو تحفظ فراہم کیا،جس نے مبینہ طور پرسن 1972ء میں ’کلاؤڈی بم دھماکوں‘ کی منصوبہ بندی میں ماسٹرمائنڈ کا کردار ادا کیا تھا۔
37 سالہ ڈاکٹرعافیہ صدیقی پرالزام ہےکہ انہوں نے اٹھارہ جولائی سن دو ہزار آٹھ کو دوران حراست افغانستان میں ایک امریکی تفتیشی اہلکار کو قتل کرنے کی کوشش کی تھی۔ اس ناکام حملے کے بعد امریکی سیکیورٹی اہلکاروں نے ڈاکٹر صدیقی کو موقع پر ہی گرفتار کر لیا تھا۔ عافیہ صدیقی اپنے خلاف عائد ایسے تمام الزامات کو مسترد کر چکی ہیں۔ ڈاکٹرعافیہ صدیقی کےوکیل نے کہا ہےکہ ان کی موکلہ نے کسی امریکی فوجی پر حملے کے لئے کبھی بندوق نہیں اٹھائی اور کوئی بھی ثبوت کسی بندوق پر ان کی انگلیوں کے نشانات کی تصدیق نہیں کرتا۔ استغاثہ نے بتایا ہے کہ امریکی حکومت ڈاکٹر عافیہ کا القاعدہ سمیت کسی دہشت گرد گروپ سے تعلق ڈھونڈنے کا کوئی ارادہ نہیں رکھتی اور ان پر صرف قتل کی کوشش کے الزام میں مقدمے کی سماعت ہوگی۔ اطلاعات کے مطابق ڈاکٹر عافیہ اپنی گرفتاری کے بعد سے ابھی تک امریکی حکام سے تعاون کرنے سے انکار کرتی آ رہی ہیں۔ ان کا کہنا ہے کہ انہیں امریکی عدالتی نظام پر اعتماد نہیں ہے۔ ڈاکٹر عافیہ کے خلاف مقدمے میں جیوری کی تشکیل کا عمل تیرہ جنوری کو شروع ہوا تھا۔ نیویارک کی ایک عدالت نے جب یہ فیصلہ سنایا کہ عافیہ صدیقی کیس کی سماعت انیس جنوری سے شروع ہو گی تو خود ڈاکٹر عافیہ بھی کمرہ عدالت میں موجود تھیں۔ اس موقع پر ایک مرتبہ پھر عافیہ صدیقی نے عدالت میں کہا کہ امریکہ پر گیارہ ستمبر سن دو ہزار ایک کے حملوں سے ان کا کوئی تعلق نہیں ہے۔ انہوں نے کہا کہ اس حملے کا ذمہ دار اسرائیل تھا۔ ,ڈاکٹرعافیہ صدیقی کے خلاف اقدام قتل کے الزام میں مقدمے کی سماعت منگل سے امریکہ میں شروع ہو رہی ہے۔ صدیقی پر الزام ہے کہ انہوں نے افغانستان میں ایک امریکی تحقیقاتی ٹیم کے ایک رکن کو ہلاک کرنے کی کوشش کی تھی۔
پیر کے روز بین الاقوامی عدالت برائے انصاف میں جیوری کے سات کے مقابلے میں آٹھ ججوں نے قطری شہریوں کے حقوق کے حق میں فیصلہ سناتے ہوئے کہا کہ ابوظہبی حکومت ایسے خاندانوں کو ملنے دے، جن کے کچھ افراد قطری شہری ہیں۔ اسی طرح اس عدالتی فیصلے میں متحدہ عرب امارات سے یہ بھی کہا گیا ہے کہ قطری طلبہ کو متحدہ عرب امارات میں تعلیم مکمل کرنے کا موقع فراہم کیا جائے۔ بین الاقوامی عدالت برائے انصاف کے اس فیصلے میں متحدہ عرب امارات کو حکم دیا گیا ہے کہ وہ قطری شہریوں کے حامل خاندانوں کو ملنے اور ساتھ رہنے کی اجازت دی جانا چاہیے اور متحدہ عرب امارات میں تعلیم حاصل کرنے والے ایسے قطری طلبہ، جن کی تعلیم اس تنازعے کی وجہ سے مشکلات کا شکار ہے، انہیں اپنی تعلیم مکمل کرنے کا موقع فراہم کیا جائے۔ گزشتہ برس جون میں اس تنازعے کے بعد سعودی عرب اور متحدہ عرب امارات نے تمام قطری شہریوں کو 14 روز کے اندر ملک سے چلے جانے کی ہدایات دی تھیں اور اس تناظر میں متعدد خاندان متاثر ہوئے تھے جب کہ متحدہ عرب امارات میں زیرتعلیم  قطری طلبہ کی تعلیم کا سلسلہ بھی منقطع ہو گیا تھا۔ قطر نے اس عدالتی فیصلے کا خیرمقدم کرتے ہوئے کہا ہے کہ وہ عرب امارات کے ساتھ جاری تنازعے کو ہوا نہیں دینا چاہتا۔ قطری وزارت خارجہ کے ترجمان احمد بن سعید الرمیحی نے اپنے ایک ٹوئٹر پیغام میں کہا، ’’ہم امارات کے ساتھ تنازعے میں مزید شدت نہیں چاہتے مگر ہم اپنے شہریوں کے خلاف تفریق کو ختم کرنا چاہتے ہیں۔‘‘,عالمی عدالت برائے انصاف نے اپنے ایک عبوری مگر نافذ العمل فیصلے میں متحدہ عرب امارات سے کہا ہے کہ وہ قطری شہریوں کے حقوق کا تحفظ یقینی بنائے۔ قطر نے اس فیصلے کا خیرمقدم کیا ہے۔
گزشتہ ہفتے پیر اور منگل کو پاکستان کے قبائلی علاقے میں کیے جانے والے مبینہ امریکی ڈرون حملوں میں کم از کم 48 عسکریت پسندوں کو ہلاک کر دیا گیا۔ اخبار ’نوئے اوسنا بروکر سائی ٹُنگ‘ کے مطابق جہاں القاعدہ کے سربراہ اُسامہ بن لادن کی ہلاکت کی خبروں کے بعد یہ سوالات اٹھائے گئے تھے کہ آیا کسی قاتل کی ہلاکت کی خبروں پر خوش ہوا جا سکتا ہے یا آیا کسی غیر مسلح دشمن کو تاک کر ہلاک کیا جا سکتا ہے، وہاں ڈرون حملوں کے حوالے سے تو کوئی سرے سے سوال بھی نہیں کرتا۔ اخبار لکھتا ہے: گزرے ہفتے کے اخبارات میں بھارت کے اقتصادی مرکز ممبئی میں ہونے والے تازہ حملوں کو بھی موضو ع بنایا گیا۔ تیرہ جولائی کو ممبئی میں تین بم دھماکوں میں سترہ افراد ہلاک ہو گئے تھے۔ برلن سے شائع ہونے والا اخبار ’ٹاگیز سائی ٹنگ‘ لکھتا ہے:,گزشتہ ہفتے جرمن زبان کے اخبارات میں کراچی میں ٹارگٹ کلنگ کے واقعات، بڑھتے ہوئے ڈرون حملوں اور ممبئی میں تازہ بم دھماکوں کے ساتھ ساتھ بھارت کی توانائی کی بڑھتی ہوئی ضروریات کو بھی موضوع بنایا گیا۔
پاکستان کی حکومت کا کہنا ہے کہ امریکی جیل میں قید پاکستانی شہری عافیہ صدیقی نے اپنی رحم کی اپیل پر دستخط کر دیے ہیں اور اُن کی اپیل امریکی جیل حکام کے ذریعے امریکی صدر کو بھجوا دی گئی ہے۔ جمعرات کو سینیٹ کے اجلاس کے دوران وقفہ سوالات کے دوران وزیر اعظم کے مشیر برائے پارلیمانی امور بابر اعوان نے ایوان بالا کو آگاہ کیا کہ امریکی جیل میں قید پاکستانی شہری ڈاکٹر عافیہ صدیقی کو پہلے امریکی صدر کے نام رحم کی اپیل پر دستخط کرنے پر چند تحفظات تھے، تاہم اب انھوں نے اس درخواست پر دستخط کر دیے ہیں۔ ان کا کہنا تھا کہ ’ہم نے رحم کی اپیل نہیں امریکی قوانین کے مطابق ’کمیوٹیٹشن پارڈن‘ یعنی سزا معافی کی درخواست دی تھی، ان دونوں میں کچھ فرق ہے۔ یعنی سزا معافی کی درخواست کے مطابق جتنی سزا باقی رہ گئی ہے اس کو صدارتی اختیارات کے تحت معاف کیا جا سکتا ہے۔ لہذا یہ رحم کی اپیل نہیں تھی۔' ڈاکٹر فوزیہ کا کہنا تھا کہ ’ڈاکٹر عافیہ کی سزا معافی (نہ کہ رحم کی اپیل) کی درخواست تیار کروانے کے لیے میں نے بہت سی رقم خرچ کی، اور دسمبر میں عافیہ کے دستخط کے بعد حکومت نے مجھ سے یہ درخواست لیتے ہوئے کہا کہ اگر آپ اس کو انفرادی طور پر بھجوائیں گی تو اس کی وہ اہمیت نہیں ہو گی جو بطور ملک حکومت کی طرف سے اس درخواست پر بھجوانے پر ہو گی۔ لہذا میں نے نہ صرف ان کو ڈاکٹر عافیہ کی وہ دستخط شدہ درخواست دی بلکہ امریکہ میں موجود اپنے وکلا سے بھی مکمل تعاون کرنے کے لیے کہا۔‘ فوزیہ صدیقی کا کہنا تھا کہ ’اس وقت قونصلر جنرل نے میرے وکلا کو بتایا کے پاکستانی سفارت خانے نے اس معافی کی درخواست کو جیل حکام کو بطور رحم کی اپیل بنا کر بھیج دیا ہے۔‘ ڈاکٹر فوزیہ صدیقی کا کہنا تھا کہ ’امریکہ میں موجود پاکستان کے قونصلر جنرل نے مجھے بتایا کہ انھوں نے عافیہ صدیقی سے ملاقات کی تھی اور اس متعلق ایک رپورٹ دفتر خارجہ بھجوا دی ہے، جس کے بعد درخواست پر عملدرآمد اور عافیہ صدیقی سے قونصلر جنرل کی ملاقات کی تفصیل کے لیے پاکستان کے دفتر خارجہ کو میں نے خط لکھا کہ مجھے اس کے متعلق بتایا جائے لیکن دفتر خارجہ نے مجھے وہ رپورٹ دینے سے منع کر دیا۔‘ امریکی آئین کے تحت امریکی صدر کے پاس یہ اختیار ہے کہ وہ قید کی سزا میں کمی یا معافی دے سکتے ہیں تاہم اس کا مطلب جرم کی سزا ختم ہونا نہیں ہے۔ اس ’صدارتی معافی‘ سے مجرم کو بنیادی شہری حقوق مل جاتے ہیں تاہم مجرم پر معافی کے باوجود سزا یافتہ ہونے داغ نہیں دھل سکتا۔ ,پاکستان کی حکومت کا کہنا ہے کہ امریکی جیل میں قید پاکستانی شہری عافیہ صدیقی نے رحم کی اپیل پر دستخط کر دیے ہیں اور ان کی اپیل امریکی جیل حکام کے ذریعے امریکی صدر کو بھجوا دی گئی ہے۔
انڈیا کی ریاست مغربی بنگال میں مدنا پور ضلع کا بھگوان پور گاؤں چین کے شہر ووہان سے تقریباً 2799 کلومیٹر کے فاصلے پر ہے۔ ووہان وہی جگہ ہے جہاں سے کورونا وائرس کا انفیکشن پھیلنا شروع ہوا تھا۔ ووہان سے اتنے فاصلے پر ہونے کے باوجود بھگوان پور کورونا وائرس سے بہت زیادہ متاثر ہے۔ اس علاقے میں رہنے والے پوتول بیرا اور ریٹا میتھی جیسے سیکڑوں افراد کورونا وائرس کی وجہ سے معاشی بحران کا شکار ہیں۔ اس  کاروبار سے اپنا گھر چلانے والی ریٹا میتھی نے کہا: ’ہمیں نہیں معلوم تھا کہ کسی وائرس کا حملہ ہو گا۔ ہم نے ہزاروں روپے کے بال خرید لیے تھے۔‘ پنجاب اور کشمیر کے مرد اور خواتین کے بال اپنی لمبائی کی وجہ سے بہترین سمجھے جاتے ہیں اور قابل قدر ہیں۔ بھگوان پور، چنڈی پور اور آس پاس کے علاقوں میں ٹرک سے، ٹرینوں سے اور حتیٰ کہ ایئر کارگو سے بوریوں میں بھر کر انسانی بال لائے جاتے ہیں۔ بالوں کے ان گچھوں کو سلجھا کر دھویا جاتا ہے۔ پھر خشک کر کے چھ سے 26 انچ کے مختلف سائز میں کاٹا جاتا ہے اور پھر ان کے بنڈل بنا کر انھیں چین بھیج دیا جاتا ہے۔ بالوں کا یہ کام فیکٹریوں سے لے کر گھروں میں ہوتا ہے لیکن اب روزگار کا یہ سارا کام رُک گیا ہے۔ بالوں کو برآمد کرنے والے ایک بڑے تاجر شیخ حسیب الرحمن کا کہنا ہے ’کورونا وائرس کی وجہ سے چین کے ساتھ میرے تمام کاروباری کام ٹھپ ہو گئے ہیں۔ چینی خریدار یہاں آنے سے قاصر ہیں اور ہم تیار مصنوعات بھی برآمد نہیں کر سکتے۔‘  ان کا دعویٰ ہے کہ یہاں 80 فیصد سے زیادہ لوگ بے روزگار ہو چکے ہیں۔ انھوں نے کہا: ’مجھے دو ہفتوں سے کوئی ادائیگی نہیں ہوئی۔ مجھے اس مہینے کی 20 تاریخ تک بقایا رقم کی ادائیگی کا یقین دلایا جارہا ہے لیکن مجھے اس پر یقین نہیں ہے۔‘ بھگوان پور بس سٹینڈ پر شیخ سکندر تمباکو بیچتے ہیں۔ انھوں نے کہا: ’میری چھوٹی سی دکان ہے۔ لیکن پھر بھی میں کورونا وائرس سے متاثر ہوں۔ میرے کاروبار میں بھی کمی آئی ہے۔ اگر بالوں کا کاروبار متاثر ہوتا ہے تو باقی تمام دکانداروں پر اس کا اثر پڑے گا۔‘ پرجوول میتی اسے زیادہ بہتر ڈھنگ سے بتاتے ہیں۔ میتی ایک قومی بینک میں پیسہ جمع کرانے کے کاؤنٹر پر کام کرتے ہیں۔ وہ کہتے ہیں: ’اس سے پہلے میرے کاؤنٹر سے روزانہ 10 لاکھ روپے کا لین دین ہوتا تھا لیکن کورونا وائرس کے بعد سے اس میں تیزی سے تقریباً 90 فیصد کی کمی واقع ہوئی ہے۔‘ ایک مقامی ڈاکٹر انوپم سرکار کا کہنا ہے کہ اس علاقے کی مالی حالت اتنی خراب ہو گئی ہے کہ لوگ ڈاکٹر کی فیس ادا کرنے کے قابل نہیں ہیں۔,انڈیا کا ایک گاؤں چین کے شہر ووہان سے 2799 کلو میٹر کے فاصلے پر ہے لیکن اتنے فاصلے پر ہونے کے باوجود آخر بھگوان پور گاؤں کورونا وائرس کی وجہ سے اس قدر متاثر کیوں ہو رہا ہے؟
 ترک صدر اور اُن کے ہمراہ گئے ہوئے اقتصادی نمائندوں کے ایک بڑے وفد کا مقصد یوگنڈا اور کینیا کے ساتھ ترکی کے کاروباری تعلقات کو وسعت دینے کے امکانات کا جائزہ لینا ہے۔ جرمن شہر زیگن میں تحقیقی مرکز برائے جنوب مشرقی یورپ اور قفقاذ کرسٹیان یوہانیس ہینرِش نے ڈی ڈبلیو کو بتایا کہ براعظم افریقہ میں ترکی کی سرگرمیاں کوئی نئی بات نہیں ہیں۔  اُنہوں نے بتایا کہ ایردوآن اور اُن کی جماعت اے کے پی کے سیاسی عروج سے چار سال پہلے 1998ء میں وزیر اعظم مسعود یلماز ہی کے دور میں افریقہ میں ایک باقاعدہ منصوبے کے تحت ترک سرگرمیاں بڑھنا شروع ہو گئی تھیں تاہم ترکی کے داخلی سیاسی مسائل کی وجہ سے تب یہ منصوبہ پروان نہ چڑھ سکا۔ اب ایردوآن اس منصوبے کو آگے لے کر چلے ہیں لیکن ایک فرق کے ساتھ: ’’ایردوآن کے ذہن میں صرف اقتصادی اہداف ہی نہیں ہیں۔ وہ افریقہ کے اُن ممالک پر اپنی توجہ مرکوز کر رہے ہیں، جہاں سنّی مسلمان اکثریت میں ہیں۔‘‘,براعظم افریقہ میں ترکی کی سرگرمیاں بڑھتی جا رہی ہیں۔ اسی سلسلے میں ترک صدر رجب طیب ایردوآن اس براعظم کے دو اہم ملکوں یوگنڈا اور کینیا کے دو روزہ دورے پر ہیں۔ آخر ترک صدر کے اہداف کیا ہیں؟
"آج اپنی پہلی پریس کانفرنس سے خطاب کرتے ہوئے نیٹو کے نئے سیکریٹری جنرل نے افغانستان میں جاری آپریشن پر توجہ کو اپنی پہلی ترجیح قرار دیا اور کہا کہ دفاعی اتحاد نیٹو افغانستان میں قیام امن کے لئے خدمات سرانجام دیتا رہے گا۔  راسموسن نے مغربی دفاعی اتحاد میں شامل ممالک کے لئے نیٹو تنظیم کی اہمیت اجاگر کرتے ہوئے کہا: "" نیٹو، 28 ممالک کے تقریباً ایک ارب عوام کے یقینی تحفظ کے لئے بدستورکام کرتی رہے گی۔ بطور سیکرٹری جنرل نیٹو میری یہ کوشش ہوگی کہ اس ذمہ داری کو بھرپور انداز سے نبھایا جائے۔"" روس کے ساتھ نیٹو کے تعلقات کے بارے میں بات کرتے ہوئے راسموسن کا کہنا تھا: ""میں سمجھتا ہوں کہ سیکرٹری جنرل کے طور پر میری مدت کے دوران ہمیں روس کے ساتھ ایک حقیقی دفاعی شراکت کو آگے بڑھانے کی کوشش کرنی چاہیے۔ ہم خاص طور پر ان معاملات میں تعاون کو مزید فروغ دے سکتے ہیں، جہاں نیٹو اور روس کی سیکیورٹی کے حوالے سے مفادات مشترک ہیں۔"" ڈنمارک کےسابق وزیر اعظم آندرس فوگ راسموسن کو اپریل میں ہونے والے ایک اجلاس میں نیٹوکا سیکریٹری جنرل منتخب کیا گیا تھا۔ 56 سالہ راسموسن تین مرتبہ ڈنمارک کے وزیراعظم رہ چکے ہیں اور نیٹو اتحاد کی سربراہی کرنے والے سینئر ترین سیاست دان ہیں۔ سیکریٹری جنرل کے طور پر راسموسن نہ صرف مغربی دفاعی اتحاد کی کارکرگی کو مربوط بنائیں گے اور اس تنظیم کے عملے کی قیادت کریں گے بلکہ وہ اُس شمالی اوقیانوسی کونسل کی صدارت بھی کریں گے، جو سیاسی سطح پر نیٹو کا اعلیٰ ترین فیصلہ ساز ادارہ ہے۔",مغربی دفاعی اتحاد نیٹو کے نئے سربراہ آندرس فوگ راسموسن نے سیکرٹری جنرل کا عہدہ سنھبالنے کے بعد آج ایک پریس کانفرنس سے خطاب کیا۔ اس میں انہوں نے بطور نیٹوسربراہ اپنی مدت کے دوران اپنی ترجیحات کا ذکر کیا۔
نائجیریا جرمن چانسلر انگیلا میرکل کے تین روزہ دورہء افریقہ کی آخری منزل تھی۔ تیل اور قدرتی وسائل کی دولت سے مالا مال نائجیریا کے دارالحکومت ابوجہ میں صدر گڈلک جوناتھن سے ملاقات کے بعد میرکل نے کہا کہ برلن حکومت نائجیریا کے ساتھ توانائی کے شعبے میں زیادہ تعاون چاہتی ہے، ’جرمنی چاہتا ہے کہ نائجیریا میں بالخصوص دیہی علاقوں میں ہائیڈرو پاور پلانٹ قائم کیے جائیں‘۔ جرمن چانسلر انگیلا میرکل نے گڈ لک جوناتھن کو آئندہ برس جرمنی کا دورہ کرنے کی دعوت بھی دی۔ انگیلا میرکل کے اس دورے کے دوران وہاں سکیورٹی انتہائی سخت تھی۔ گزشتہ کچھ ہفتوں سے اس افریقی ملک کے شمالی علاقوں میں پر تشدد واقعات تسلسل کے ساتھ رونما ہو رہے ہیں۔ ان پر تشدد واقعات کے لیے اسلامی جنگجوؤں کو ذمہ دار قرار دیا جاتا ہے۔ نائجیریا کی سلامتی کے معاملے پر تبصرہ کرتے ہوئے میرکل نے کہا،’ہم نے ابوجہ حکومت سے کہا ہے کہ ترقی کی راہوں پر گامزن ہونے کے لیے تشدد اور دہشت گردی پر قابو پانا ناگزیر ہے‘۔ جرمن چانسلر نے نائجیریا میں انسانی حقوق کی صورتحال پر اپنی رائے کا اظہار کرتے ہوئے کہا، ’ہم نے یہ واضح کیا ہے کہ انسانی حقوق کا احترام انتہائی ضروری ہے‘۔ نائجیریا کی سکیورٹی فورسز پر الزام عائد کیا جاتا ہے کہ وہ اسلامی جنگجوؤں کی کھوج کے لیے انتہائی سخت کارروائیاں کرتی ہیں اور بعض اوقات اس عمل کے دوران عام شہریوں کو بھی نشانہ بنایا جاتا ہے اور ان کے گھر نذر آتش کر دیے جاتے ہیں تاہم ابوجہ حکومت ان الزامات کو مسترد کرتی ہے۔,جرمن چانسلر انگیلا میرکل کا دورہ ء افریقہ اختتام پذیر ہو گیا ہے۔ جمعرات کو انہوں نے نائجیریا کے دارالحکومت میں صدر گڈلک جوناتھن سے ملاقات میں کہا کہ جرمنی ابوجہ حکومت کے ساتھ تعاون میں مزید بہتری لانے کا خواہشمند ہے۔
اکيس سالہ جيما واٹس پر الزام ہے کہ اس نے سوشل ميڈيا پر جيک ويٹن  کے فرضی نام سے  اپنا پیج بنایا اور اپنی عمر سولہ برس ظاہر کی۔ اس پیج کے ذریعے اُس نے چودہ برس تک کی عمر کی لڑکی سے بھی تعلقات استوار کیے۔ جیما واٹس نے درجنوں لڑکیوں کے ساتھ دوستانہ مراسم بڑھا کر انہیں اپنی جنسی تسکین کے لیے استعمال کیا۔ اکیس سالہ واٹس پر گزشتہ برس نومبر میں سات مختلف الزامات عائد کیے گئے تھے اور ان میں چار ایسی لڑکیاں شامل تھیں جن کی عمریں چودہ اور پندرہ برس کی تھیں۔ پولیس نے اپنی تفتیش میں یہ بات ثابت کرنے کی کوشش کی ہے کہ واٹس ایک تجربہ کار جنسی شکاری ہیں۔ جو الزامات عائد کیے گئے ہیں ان میں جنسی استحصال کے ساتھ ساتھ کم عمر بچیوں کی جنسی ترویج اور اُن کی گرومنگ کرنا شامل ہیں۔ پولیس کے تفتیش کاروں نے یہ امکان ظاہر کیا ہے کہ کئی اور نامعلوم لڑکیاں اُس کی چنگل میں پھنس چکی ہوں گی لیکن ان کے حوالے سے تفصیلات دستیاب نہیں ہو سکی ہیں۔ اپنے پیج پر فرضی جیک ویٹن دوست بننے والی لڑکیوں کو ملاقات کی ترغیب دیتا تھا۔ واٹس اپنے مقاصد کے حصول کے لیے انگلینڈ میں ٹرین کے ذریعے سفر بھی کرتی رہی۔ لڑکیوں کو ایسا یقین ہو جاتا تھا کہ وہ سولہ برس کے ٹین ایجر کے ساتھ گہرے روابط قائم کرنے میں کامیاب رہیں ہیں۔ ایسی ملاقاتیں چند مہینوں میں کئی لڑکیوں کے ساتھ کی گئیں۔ اُس نے کئی لڑکیوں کے والدین سے بھی ملاقات کی تھی۔,ايک برطانوی عدالت آج ايک لڑکی کے خلاف دھوکا دہی کے فوجداری الزام کے تحت فیصلہ سنا سکتی ہے۔ اس لڑکی پر الزام ہے کہ اس نے سماجی رابطوں کی ويب سائٹ پر لڑکا بن کر درجنوں لڑکيوں کو بے وقوف بنایا اور ان کا جنسی استحصال کیا۔
 خبر رساں ادارے روئٹرز نے اسرائیلی وزیر دفاع موشے یالون کے حوالے سے بتایا ہے کہ وہ مستقبل قریب میں اسرائیل اور فلسطینیوں کے مابین مستحکم امن ڈیل کو حتمی شکل دیے جانے پر شکوک کا شکار ہیں۔  تاہم فلسطینی لبریشن آرگنائزیشن نے یالون کے اس بیان کو مسترد کرتے ہوئے کہا ہے کہ قیام امن کی راہ میں رکاوٹ کی ذمہ داری دراصل نیتن یاہو انتظامیہ پر عائد ہوتی ہے۔  واصل ابو یوسف نے موجودہ غیر یقینی صورتحال کی ذمہ داری اسرائیلی حکومت پر عائد کرتے ہوئے مزید کہا کہ اسرائیلی جیلوں میں قید فلسطینوں کو رہا کر دینا چاہیے اور امن ڈیل کے لیے اسرائیل کو دیگر بنیادی شرائط کو قبول کرنا چاہیے۔  تاہم ان انتخابات میں کامیابی حاصل کرنے کے فوری بعد ہی نیتن یاہو نے اپنے موقف میں لچک پیدا کر لی تھی۔ اسرائیلی وزیر اعظم کی طرف سے دو ریاستی حل کی شرط یہ ہے کہ ایک ایسی آزاد فلسطینی ریاست وجود میں آئے، جو غیر فوجی ہو اور وہ اسرائیل کو ایک یہودی ریاست کے طور پر تسلیم کرے۔  یہ امر اہم ہے کہ امریکی صدر باراک اوباما نے اپنے ایک نشریاتی انٹرویو میں کہا تھا کہ اسرائیلی وزیر اعظم نیتن یاہو کے موقف میں بہت زیادہ موڑ اور شرائط ہیں، اس لیے یہ حقیقی معلوم نہیں ہوتا کہ مستقل قریب میں ایسی تمام شرائط پوری کر دی جائیں، جن سے دو ریاستی حل کو حقیقی شکل دی جا سکے۔,اسرائیلی وزیر دفاع موشے یالون کو یقین نہیں ہے کہ ان کی زندگی میں فلسطینیوں کے ساتھ پائیدار قیام امن کی کوئی ڈیل طے ہو پائے گی۔ انہوں نے اس غیر یقینی صورتحال کے لیے فلسطینیوں کو مورد الزام ٹھہرایا ہے۔
 بریڈلی میننگ نے تین برس قبل وکی لیکس ویب سائٹ کو امریکا کی لاکھوں خفیہ سفارتی دستاویزات فراہم کی تھیں۔ امریکی تاریخ میں خفیہ ڈیٹا کی اتنی بڑی تعداد کے سامنے آنے کا یہ پہلا واقعہ تھا۔  بریڈلی میننگ کے خلاف کورٹ مارشل کی کارروائی جاری ہے۔ بدھ کو عدالت میں پیشی کے موقع پر اس نے کہا: ’’میں معافی چاہتا ہوں کہ میرے کاموں سے لوگوں کے دِل دکھے۔ میں معافی چاہتا ہوں کہ ان سے امریکا کو نقصان پہنچا۔‘‘  یہ سماعت میری لینڈ کے علاقے فورٹ میڈ میں ہوئی۔ اس دوران فوج کے ایک ماہرِ نفسیات نے بھی گواہی دی۔ انہوں نے عدالت کو بتایا کہ میننگ اپنی جنسی شناخت کے مسئلے سے دو چار تھا اور وہ خود کو تنہا محسوس کرتا تھا۔ خیال رہے کہ میننگ ہم جنس پرست ہے۔  ذہنی صحت کے ایک ماہر نے عدالت کو بتایا کہ میننگ جنگ ختم کرنے کی اُمید کر رہا تھا۔  اس حوالے سے میننگ نے عدالت کے سامنے اپنے بیان میں کہا: ’’مجھے سسٹم کے اندر رہتے ہوئے زیادہ جارحانہ انداز میں کام کرنا چاہیے تھا۔ بدقسمتی سے، میں ماضی میں کیے گئے کاموں کو بدل نہیں سکتا۔‘‘  سات لاکھ سے زائد دستاویزات، جنگی ویڈیوز اور سفارتی پیغامات وکی لیکس کو دینے پر میننگ کو 90 برس تک کی سزائے قید کا سامنا ہے۔  یہ دستاویزات سامنے آنے پر شفافیت کا پرچار کرنے والی ویب سائٹ وکی لیکس اور اس کے بانی جولیان آسانج عالمی توجہ کا مرکز بنے جنہیں سویڈن میں ایک علیحدہ مقدمے کا سامنا ہے۔,وکی لیکس کو خفیہ سفارتی دستاویزات فراہم کرنے والے امریکی فوجی بریڈلی میننگ نے اپنے اس فعل پر معافی مانگ لی ہے۔ اس نے معذرت پر مبنی بیان بدھ کو عدالت کے سامنے دیا۔
انسانی حقوق کے سرگرم کارکن اور لاپتہ افراد کے مقدمات لڑنے والے وکیل کرنل ریٹائرڈ انعام الرحیم کے اہل خانہ کے مطابق انہیں گزشتہ شب راولپنڈی میں واقع ان کے گھر سے اغوا کیا گیا۔ نیوز ایجنسی ڈی پی اے سے گفتگو کرتے ہوئے اغوا ہونے والے وکیل کے بیٹے حسنین انعام نے بتایا، ''گزشتہ رات کم از کم دس افراد نے میرے والد کو گن پوائنٹ پر اغوا کر لیا۔‘‘ فی الوقت یہ بھی واضح نہیں ہے کہ ان کے اغوا میں کون ملوث ہے تاہم عام طور پر اس طرح کے واقعات کا الزام پاکستانی سکیورٹی اداروں پر عائد کیا جاتا ہے۔ حال ہی میں کرنل ریٹائرڈ انعام الرحیم ایک سابق جنرل کو چین پاکستان اقتصادی راہداری سے متلعقہ اتھارٹی کا سربراہ تعینات کرنے کی مخالفت کرتے ہوئے معاملے کو عدالت میں لے گئے تھے۔ اس سے قبل وہ ایسے درجنوں لاپتہ افراد کی نمائندگی بھی کرتے رہے ہیں جنہیں، ان کے اہل خانہ کے مطابق، مبینہ طور پر خفیہ اداروں نے لاپتہ کر رکھا ہے۔ پاکستانی سکیورٹی اداروں پر جبری گمشدگیوں کے سینکڑوں الزامات ہیں تاہم سکیورٹی ادارے ایسے الزامات کی تردید کرتے ہیں۔ جبری گمشدگیوں کے واقعات سے نمٹنے کے لیے حال ہی میں ایک انکوائری کمیشن تشکیل دیا گیا تھا۔ کمیشن کے مطابق اب تک مجموعی طور پر چھ ہزار واقعات میں سے چار ہزار سے زائد مقدمات حل کر لیے گئے ہیں۔ حالیہ کچھ مہینوں کے دوران کئی صحافیوں اور انسانی حقوق کے کارکنوں سمیت درجنوں لاپتہ افراد اپنے اپنے گھروں کو لوٹ آئے تھے۔,پاکستان میں لاپتہ افراد کے ایک وکیل کرنل ریٹائرڈ انعام الرحیم کو نامعلوم افراد نے اغوا کر لیا ہے۔ ریٹائرڈ فوجی وکیل پاکستانی خفیہ اداروں کی جانب سے مبینہ طور پر اغوا کیے گئے درجنوں افراد کے مقدمات لڑ رہے تھے۔
پاکستان میں گذشتہ ہفتے پشتون تحفظ موومنٹ کے رہنما منظور پشتین کی گرفتاری پر احتجاج اور کورونا وائرس سے بچاؤ کے لیے آئسولیشن یونٹ قائم کرنے سے لے کر کراچی میں ادبی میلے اور لاہور کے میوزک میٹ کے اہم واقعات کی تصویری جھلکیاں۔ پاکستان کے صوبے پنجاب کی دارالحکومت لاہور میں موسیقی کے حوالے سے منعقدہ دو روزہ ’میوزک میٹ‘ میلے میں شریک فنکار اپنے خیالات کا اظہار کر رہے ہیں۔ سنیچر کے روز کراچی میں عالمی یومِ حجاب منایا گیا۔ 31 جنوری کو اسلام آباد کے پمز ہسپتال کے ایک ڈاکٹر آئسولیشن وارڈ کے باہر ماسک پہنے کھڑے ہیں۔ چین کے علاوہ دیگر ممالک میں کورونا وائرس کے بڑھتے ہوئے کیسز کے پیشِ نظر عالمی ادارہ صحت (ڈبلیو ایچ او) نے اسے ایک عالمی ایمرجنسی قرار دے دیا ہے۔ کراچی میں جمعے کو دوسرے ادبی میلے کی افتتاحی تقریب سے خطاب کرتے ہوئے ملیحہ لودھی کا کہنا تھا کہ معاشی اور عسکری سفارت کاری سافٹ پارٹ نہیں ہے، پاکستان کو برانڈنگ کی ضرورت ہے۔ پاکستان میں کورونا وائرس سے بچاؤ کے لیے اٹھائے گئے حکومتی اقدامات پر وزیر اعظم عمران خان کے معاون خصوصی برائے صحت ڈاکٹر ظفر مرزا کا کہنا ہے کہ حکومت چین میں موجود پاکستانیوں کو واپس وطن نہ لانے کے فیصلے پر قائم ہے، جبکہ سوشل میڈیا پر حکومت کے اس فیصلے پر کڑی تنقید کی جا رہی ہے۔ گذشتہ برس اکتوبر میں وزیرِ ریلوے شیخ رشید نے ضلع رحیم یار خان کے قریب تیزگام ایکسپریس میں آتشزدگی کی باعث پیش آنے والے حادثے کی وجہ مسافروں کی جانب سے لائے گئے گیس سلینڈر بتائی تھی تاہم گذشتہ بدھ کو سامنے آنے والی تحقیقاتی رپورٹ کے مطابق آتشزدگی کی بنیادی وجہ بجلی سے چلنے والی کیتلی کے باعث شارٹ سرکٹ ہونا تھا۔ منظور پشتین کی گرفتاری کے خلاف ان کی جماعت کی جانب سے منگل کو ملک میں اور بیرونِ ملک احتجاج کیا گیا۔ تاہم مظاہروں کے دوران متعدد افراد کو حراست میں لے لیا گیا جن میں سے بیش تر اب بھی زیرِ حراست ہیں۔ پیر کو پاکستان اور بنگلہ دیش کے مابین تیسرا ٹی ٹوئنٹی میچ بارش کے باعث منسوخ ہو گیا اور پاکستان رینکنگ میں بدستور سرِفہرست رہا۔,پاکستان میں گذشتہ ہفتے پشتون تحفظ موومنٹ کے رہنما منظور پشتین کی گرفتاری پر احتجاج اور کورونا وائرس سے بچاؤ کے لیے آئسولیشن یونٹ قائم کرنے سے لے کر کراچی میں ادبی میلے اور لاہور کے میوزک میٹ کے اہم واقعات کی تصویری جھلکیاں۔
محبت کے احساس کو بیان کرنے کے بہت سے طریقے ہیں لیکن کیا آپ نے کبھی سوچا ہے کہ جب آپ کسی سے محبت کرتے ہیں تو آپ کے دماغ میں کیا چل رہا ہوتا ہے؟ کیا آپ واقعی کسی سے محبت کر چکے ہیں یا یہ صرف آپ کی ہوس ہے؟ یہ بھی بہت پیچیدہ سوال ہے لیکن محبت اور ہوس میں کیا فرق ہے اور آخر اسے کیسے پہچانا جائے؟ روٹگرم یونیورسٹی کی ہیلن ای فشر اس سوال پر کہتی ہیں کہ رومانوی محبت کے تین پہلو ہوتے ہیں۔ اکثر ہوس سب سے پہلے آتی ہے لیکن ہمیشہ ایسا نہیں ہوتا۔  کچھ لوگ جو جنسی خواہش نہیں رکھتے اُن کی محبت میں ہوس نہیں ہوتی لیکن ہوس کا احساس یا تجربہ ایسٹروجن اور ٹیسٹسٹرون جیسے ہارمونز کا کھیل ہے۔ یہ ایک حیاتیاتی کیمیکل ہے جو ہمارے دماغ میں خارج ہوتا ہے، جو ہمیں کچھ فائدہ حاصل کرنے کی ترغیب دیتا ہے لیکن ڈوپامائن ہمیں بار بار ایک ہی کام کرنے کی ترغیب دیتا رہتا ہے یعنی اس رویے کو دہرانے کی ترغیب دیتا ہے۔ کچھ لوگ اس میں پھنس جاتے ہیں اور ہمیشہ ڈوپامائن کے ذریعے ایک نئے رشتے سے خوشی کی تلاش میں رہتے ہیں۔ اس کا مطلب ہے کہ آپ کو محبت کی لت لگ گئی ہے۔ جسم پر ہونے والے ردعمل میں اس کا اہم کردار ہے۔ اس میں محبت کرنے والوں کی ہتھیلی پسینوں سے گیلی، دل کی دھڑکن تیز اور تیز سانسیں محسوس ہوتی ہیں۔ یہ تحفظ اور اطمینان کے احساس کو بڑھاتا ہے۔ اس سے ساتھی کے ساتھ تعلقات کو گہرا کرنے کی ترغیب ملتی ہے۔ یہ زیادہ حساس لوگوں کو شکار بنا سکتا ہے کیونکہ یہ ان کے دماغ کے اُس حصے کو متاثر کرتا ہے جس کی وجہ سے وہ سیکس کو ایک فائدہ سمجھتے ہیں اور اسے بار بار کرنے کا رجحان رکھتے ہیں۔ محبت اور ہوس کے عمل میں آپ کے جسم میں کئی طرح کے ہارمونز کام کر رہے ہوتے ہیں اگر سب کچھ ٹھیک چل رہا ہے تو وقت گزرنے کے ساتھ ساتھ محبت آپ کے استحکام اور اطمینان کے احساس پر قبضہ کر لیتی ہے۔  محبت کے تاریک پہلو بھی ہو سکتے ہیں۔ موڈ کو منظم یا کنٹرول کرنے والے ہارمونز سیروٹونن کی سطح کم ہونے سے  پاگل پن اور حسد کے جذبات پیدا ہو سکتے ہیں۔  ہم سب جانتے ہیں کہ محبت ہمیشہ کے لیے نہیں رہتی۔ کبھی کبھی آپ کا دل محبت میں ٹوٹ سکتا ہے اور یہ دل کا دورہ پڑنے جیسا محسوس ہو سکتا ہے۔ بریک اپ کے بعد جو تناؤ کا احساس ہوتا ہے وہ ان کیمیکلز کی وجہ سے ہوتا ہے جو ہمارے دماغ کو جسمانی درد کے سگنل بھیجتے ہیں۔ اس طرح ہمارا دماغ بریک اپ کو دل ٹوٹنے سے تعبیر کرتا ہے لیکن دل ٹوٹنے کے باوجود لوگ پسینے میں بھیگی ہتھیلیاں اور غیر معمولی برتاؤ کے ساتھ محبت کے مرحلے سے گزرتے ہیں۔,محبت کے احساس کو بیان کرنے کے کئی طریقے ہیں اس کے خوبصورت اور رومانوی احساسات ہیں لیکن محبت اور ہوس میں کیا فرق ہے اس کے کئی پہلو اور وجوہات ہیں۔
 سن 2014ء تک ایران اور پاکستان کے مابین دو ہزار کلو میٹر طویل ایک پائب لائن کی تعمیر مکمل ہو جائے گی۔ ایرانی گیس کی بدولت پاکستان اپنے توانائی کے بحران پر قابو پانے کے قابل ہو سکے گا۔ اگرچہ اس پائپ لائن کا نام ’امن پائپ لائن‘ ہے تاہم اس کی وجہ سے گزشتہ ایک عشرے سے کئی مسائل پیدا ہو چکے ہیں۔  اس ڈیل کو منسوخ کرنے کی سرکاری وجہ یہ بیان کی گئی کہ اسلام آباد حکومت نے ٹرانزٹ ٹیکس بہت زیادہ رکھا ہے۔ بھارت سرکار اس پر بھی شک کا شکار تھی کہ پاکستان کے صوبہ بلوچستان سے گزر کر بھارت پہنچنے والی اس پائپ لائن کی سیکورٹی کی گارنٹی دی جاسکتی ہے یا نہیں۔ صوبہ بلوچستان کے کئی حصوں میں بغاوت کے باعث حالات کشیدہ ہیں۔  اس صورتحال میں دو بڑی علاقائی طاقتیں یعنی چین اور روس امریکی تحفظات کی کوئی پرواہ نہیں کرتیں۔ دہلی یونیورسٹی سے منسلک تجزیہ نگار قمر آغا کے بقول انہی دونوں ممالک کی بدولت ایران اپنے متنازعہ جوہری پروگرام کے باوجود اقوام متحدہ میں اکیلا نہیں ہے۔ ان کا کہنا ہے کہ تہران حکومت کے ہر مشکل وقت میں روس اور چین نے اس کا ساتھ دیا ہے۔  قمر آغا کے بقول بھارت کی طرف سے ایران کو سرد مہری دکھانے کے بعد چین نے اس کا خوب فائدہ اٹھایا ہے اور ایران میں خوب سرمایہ کاری کی ہے، ’ چینی حکومت نے ایران میں سڑکیں بنائی ہیں، ریلوے پراجیکٹ مکمل کیے ہیں اور ایسے ہی دیگر تعمیراتی منصوبوں کو مکمل کیا ہے۔ تہران حکومت چین اور روس کے ساتھ اپنی دوستی کو مغربی ممالک کے ساتھ مقابلہ بازی کے لیے استعمال کرتا ہے‘۔ ان کے بقول بھارت کے ساتھ ساتھ امریکہ بھی ان تینوں ممالک کے باہمی تعلقات پر خوش نہیں ہے۔,قدرتی گیس کے ذخائر کے حوالے سے ایران دنیا کا دوسرا سب سے بڑا ملک ہے۔ ایران میں قدرتی گیس کے وسیع تر ذخائر کی وجہ سے دنیا کے کئی ممالک اس سے گیس کے معاہدے کرنے کے خواہاں ہیں۔ ان میں ایک پاکستان بھی ہے۔
 اقوام متحدہ کے اکنامک اینڈ سوشل کمیشن فار ویسٹرن ایشیا  ESCWA کی اس رپورٹ کے مطابق اسرائیل نسلی عصبیت پر مبنی جرائم میں ملوث ہوا ہے اور یہ بات شواہد اور تحقیق کردہ انکوائری سے ثابت ہوتی ہے۔ اگرچہ اس رپورٹ کو اس ایجنسی کی ویب سائٹ سے ہٹا لیا گیا ہے تاہم ریما کا کہنا ہے کہ اس کی کاپیاں رکن ممالک کو تقسیم کی جا چکی ہیں اور یہ رپورٹ اب بھی دستیاب ہے۔ اٹھارہ عرب ریاستوں کے گروپ ای ایس سی ڈبلیو اے کی طرف سے یہ رپورٹ بدھ کے دن جاری کی گئی تھی۔ یہ پہلی مرتبہ ہوا تھا کہ اقوام متحدہ کی کسی ایجنسی نے ’اسرائیلی حکومت کو نسلی عصبیت‘ پر مبنی قرار دیا ہے۔ اسرائیل نے اس رپورٹ پر سخت ردعمل ظاہر کرتے ہوئے اسے نازی دور کے پراپیگنڈے کے مترادف قرار دے دیا ہے۔ اسرائیل کے قریبی حلیف ملک امریکا نے اس رپورٹ پر غصے کا اظہار کرتے ہوئے کہا تھا کہ اسے ویب سائٹ سے ہٹا لینا چاہیے۔ اسرائیل اور امریکا نے ریما خلف کے اس خط پر ابھی تک کوئی تبصرہ نہیں کیا ہے۔ اقوام متحدہ کے لیے امریکی سفیر نِکی ہیلی نے البتہ ریما خلف کے استعفے پر تبصرہ کرتے ہوئے کہا ہے کہ اس خاتون کا اپنے عہدے سے الگ ہو جانا ایک ’مناسب قدم‘ ہے جبکہ عالمی ادارے میں اسرائیلی سفیر ڈینی ڈینن کے بقول ریما کو بہت پہلے ہی استعفیٰ دے دینا چاہیے تھا۔ انہوں نے مزید کہا کہ اسرائیل مخالف کارکنوں کو اقوام متحدہ کا حصہ نہیں ہونا چاہیے۔,اقوام متحدہ کی ایک اعلیٰ خاتون اہلکار نے اسرائیل سے متعلق ایک رپورٹ کو ویب سائٹ سے ہٹانے کا حکم مسترد کرتے ہوئے استعفی دے دیا ہے۔ اس رپورٹ میں الزام عائد کیا گیا ہے کہ اسرائیل نسلی عصبیت پر مبنی حکومت قائم کیے ہوئے ہے۔
ڈرگ ریگولیٹری اتھارٹی آف پاکستان (ڈریپ) نے ملک بھر کی دوا ساز کمپنیوں کو ہدایات جاری کی ہیں کہ وہ زینٹیک سمیت خام مال ’رانیٹیڈائن‘ سے تیار کی جانے والی ادویات کی فروخت روک دیں۔ ڈاکٹر ابتہاج علی نے بی بی سی کو بتایا کہ یہ الرٹ اسی کیمیکل کے حوالے سے جاری کیا گیا ہے۔ تاہم کافی عرصے سے اس پر تحقیق کی جاری ہے کیونکہ یہ پہلے بھی کچھ ادویات میں پایا گیا ہے۔  ’اگر آلودہ کیمیکل کی مقدار جسم میں بڑھ جائے تو وہ کینسر بنا سکتا ہے۔ ایف ڈی اے کی طرف سے کی جانے والی تحقیق میں زین ٹیک میں آلودہ کیمیکل کی مقدار زیادہ پائی گئی جس کے باعث اس کے استعمال کو روکا گیا ہے۔‘ عالمی ادارہ صحت کے مطابق ڈاکٹروں کی طرف سے تجویز کی جانے والی دوائیوں کی فہرست میں زین ٹیک 50ویں نمبر پر آتی ہے تاہم ایف ڈی اے نے مریضوں کو مشورہ دیا ہے کہ وہ اسے استعمال نہ کریں۔  ڈاکٹر سلمان کاظمی نے بی بی سی کو بتایا ’ایف ڈی اے‘ کو پوری دنیا میں تسلیم کیا جاتا ہے اور میڈیکل کے شبعے میں زیادہ تر ہونے والی تحقیقات یا تو ان کی جانب سے کی جاتی ہیں یا پھر یورپین میڈیسن ایجنسی (ای ایم اے) کی جانب سے کی جاتی ہیں۔  ڈریپ کے چیف ایگزیکٹو آفیسر ڈاکٹر عاصم رؤف نے بی بی سی کو بتایا کہ ڈریپ نے مارکیٹ میں فروخت ہونے والی ایسی دوائیاں جن میں این-نائٹروسوڈیمیتھیلایمین کا استعمال ہوتا ہے، اس کی فروخت روکنے کے لیے انتباہ جاری کیا ہے اور مینوفیکچرنگ کرنے والے تمام اسٹیک ہولڈرز کو خط لکھے گئے ہیں۔  چیئرمین پاکستان ینگ فارماسسٹ ایسوسی ایشن محمد عثمان کے مطابق ’زین ٹیک میں استعمال ہونے والا خام مال 80 کی دہائی میں پاکستان میں تیار کیا جاتا تھا۔‘ ان کا مزید کہنا تھا کہ ڈریپ کی طرف سے فارمسیز اور مینوفیکچرز کو خبردار کرنے کے لیے یہ نوٹس دیا گیا ہے۔ تاہم دنیا بھر میں جب بھی کسی دوائی کو روکنے کے لیے نوٹس جاری ہوتا ہے تو اس کی روک تھام کے لیے اخباروں اور ٹیلی ویژن پر اشتہارات دیے جاتے ہیں۔ اس کے علاوہ ڈاکٹروں اور ہسپتالوں کو دوائی کے استعمال پر ہدایات جاری ہوتی ہیں جبکہ پاکستان میں ایسا نہیں کیا گیا۔ محمد عثمان نے مزید بتایا کہ زین ٹیک کے متبادل بہت سی اور ادویات جیسا کہ ’رائیزک‘ یا پھر ’سماٹیڈین‘ جیسی دوائیاں مارکیٹ میں موجود ہیں جو کم قیمت میں معدے کی تیزابیت اور دیگر مسائل کے لیے استعمال کی جا سکتی ہیں۔ اس لیے زین ٹیک کی فروخت بند ہونے سے کسی قسم کا کوئی فرق نہیں پڑے گا۔ ’تاہم ڈریپ کو چاہیے کہ دوسرے مالکوں سے آنے والے ادویات کے خام مال، خصوصًا انڈیا اور چین سے درآمد شدہ خام مل کی جانچ کے بعد ہی اسے فارما کمپنیوں کو استعمال کرنے کی اجازت دی جائے۔,ڈرگ ریگولیٹری اتھارٹی آف پاکستان نے ملک بھر میں کمپنیوں کو ہدایات جاری کی ہیں کہ وہ زین ٹیک سمیت خام مال ’رانیٹیڈائن‘ سے تیار کی جانے والی ادویات کی فروخت روک دیں۔
 کمیٹی نے موجودہ صورتحال میں بھارتی سیاستدانوں کے غیر ذمہ دارانہ بیانات اور کشیدگی میں کمی کے پاکستان کی مخلصانہ کوششوں کا بھارت کی جانب سے جواب نہ دینے پر مایوسی کا اظہار کیا ۔  قومی سلامتی کمیٹی کے اجلاس کے بعد ایک پریس کانفرنس سے خطاب کرتے ہوئے وفاقی وزیر داخلہ چوہدری نثار علی خان نے کہا، ’’اس فورم اور حکومت نے یہ فیصلہ کیا ہے کہ خدانخواستہ کسی قسم کی در اندازی ہوتی ہے، کسی قسم کی مہم جوئی ہوتی ہے، تو پوری طاقت سے اس کا جواب دیا جائے گا۔کوئی اس ابہام میں نہ رہے کوئی اس غلط فہمی میں نہ رہے کہ زور بازو سے یا کسی فوجی طاقت سے پاکستان کو دبایا جا سکتا ہے’’۔  بھارت کے ساتھ موجودہ صورتحال کے لئے سفارتی سطح پر کوششوں کے بارے ایک سوال کے جواب میں چوہدری نثار علی خان نے کہا کہ اجلاس میں فیصلہ کیا گیا کہ پاکستانی مشیر خارجہ اقوام متحدہ کے سیکرٹری جنرل کو ایک خط کے ذریعے پاکستان اور بھارت کے درمیان موجودہ کشیدگی کی وجوہات سے آگاہ کریں گے۔ انہوں نے کہا کہ اس کے ساتھ ساتھ پاکستان موجودہ صورتحال پر اپنے مؤقف کی وضاحت کے لئے اقوام متحدہ کی سلامتی کونسل کے پانچ مستقل رکن ممالک کو خصوصی مندوب بھیجے گا۔ انہوں نے کہا، ’’پاکستان کا جو مؤقف ہے کشمیر کے حوالے سے اور جو خلاف ورزیاں ہوتی ہیں پاکستان کی امن کی خواہش اور امن کی پالیسی کے باوجود اور دوسری طرف سے جس طرح کا رد عمل آرہا ہے اس حوالے سے ان پانچ اہم ممالک کو بریف کیا جائے گا۔‘‘,پاکستان میں قومی سلامتی کمیٹی نے بھارت کے ساتھ سرحدی کشیدگی کے تناظر میں فیصلہ کیا ہے کہ پاکستان کی علاقائی سالمیت اور خود مختاری کو چیلنج کرنے کی کسی بھی کو شش کا بھر پور طاقت سے جواب دیا جائےگا۔
"دنیا میں کورونا وائرس سے متاثرہ مریضوں کی تعداد دس لاکھ اٹھارہ ہزار سے بھی زائد ہو چکی ہے جبکہ پاکستان اور بھارت میں بھی ایسے مریضوں کی تعداد میں روز بروز اضافہ ہو رہا ہے۔ متعدد ممالک میں لوگوں کی نقل و حرکت کو انتہائی محدود بنا دیا گیا ہے۔ ایسے میں وکی پیڈیا نے دنیا کی درجنوں زبانوں میں کورونا وائرس سے متعلق لمحہ بہ لمحہ معلومات فراہم کرنے کا سلسلہ شروع کر دیا ہے تاکہ عوام تک درست معلومات پہنچائی جا سکیں۔ بھارت میں وکی پیڈیا کے رضاکار ایڈیٹر ابھیشک سوریاونشی کا کہنا تھا، ""خیالی دعووں اور کہانیوں کے برعکس کورونا وائرس سے متعلق حقائق جاننا ایک مشکل اور بڑا کام ہے۔ ہم نے اس وبا سے متعلق مقامی سطح پر شائع ہونے والے مواد کا بھی جائزہ لینے کا سلسلہ شروع کر رکھا ہے۔ اب ہم نے مقامی یونیورسٹیوں سے بھی کہا ہے کہ وہ ترجمہ کرنے میں ہماری مدد کریں کیوں کہ ترجمے اور مواد کی جانچ پڑتال کا کام بڑھتا جا رہا ہے۔” وکی پیڈیا نے اردو زبان میں بھی کووڈ انیس سے متعلق درست معلومات فراہم کرنے کا سلسلہ شروع کر رکھا ہے۔ ""وکی پروجیکٹ میڈیسن” میں دنیا بھر سے ڈاکٹر اور طبی ماہرین شامل ہیں۔ ابھی تک دنیا کی مختلف زبانوں میں وکی پروجیکٹ میڈیسن پینتیس ہزار سے زائد آرٹیکل شائع کر چکا ہے۔ شائع ہونے والے مواد کی دنیا بھر کے پچاس سے زائد ایڈیٹر نگرانی کر رہے ہیں۔ سن دو ہزار چودہ میں وکی پیڈیا کے ایسے ہی ایک پروجیکٹ کے تحت ایبولا وائرس سے متعلق دنیا کی پچاس سے زائد زبانوں میں ہزاروں آرٹیکل شائع کیے گئے تھے۔",پاکستان اور بھارت میں کورونا وائرس کے مریضوں کی تعداد میں روز بروز اضافہ ہو رہا ہے۔ ایسے میں وکی پیڈیا نے اردو اور ہندی زبان میں بھی معلومات فراہم کرنا شروع کر دی ہیں تاکہ عوام کو غلط معلومات سے بچایا جا سکے۔
جن ممالک کو شہروں کی آبادی میں اضافے اور پانی کی بڑھتی قلت کے مسئلے کا سامنا ہے، اُن میں بھارت اور چین سرفہرست ہیں۔ چھ بھارتی شہروں ممبئی، دہلی، کولکتہ، بنگلور، چنائی اور حیدرآباد پانی کی قلت سے سب سے زیادہ متاثر ہوں گے۔ جائزے کے مطابق 2050ء تک جن انسانوں کو پانی کی قلت درپیش ہو گی، اُن میں سے اکٹھے 119 ملین صرف وہ ہوں گے، جو دریائے گنگا کے ڈیلٹا میں یا اُس کے ساتھ ساتھ بس رہے ہوں گے۔ جائزے میں پانی کے باکفایت استعمال کا مشورہ دیا گیا ہے، خاص طور پر سب سے زیادہ پانی خرچ کرنے والے شعبے زراعت میں۔ غریب ملکوں میں تقریباً آدھا پانی بد انتظامی اور کمزور اقتصادی ڈھانچے کے سبب بہہ کر ضائع ہو جاتا ہے۔ اِس جائزے میں کہا گیا ہے کہ غریب ملکوں کو بین الاقوامی امداد دی جانا پڑے گی تاکہ وہاں کے باسیوں کو بھی پانی کے استعمال کا بنیادی انسانی حق حاصل ہو سکے۔ گزشتہ برس اقوام متحدہ کے زیر اہتمام موسمیاتی تبدیلیوں کے موضوع پر منعقدہ مذاکرات میں غریب ملکوں کی مدد کے لیے ایک عالمگیر فنڈ قائم کرنے پر اتفاقِ رائے ہو گیا تھا، جس کے تحت سن 2020ء سے ان ملکوں کو موسمیاتی تبدیلیوں کے اثرات کا مقابلہ کرنے کے لیے سالانہ 100 ارب ڈالر فراہم کرنے کا ہدف مقرر کیا گیا تھا۔,امریکی دارالحکومت واشنگٹن میں جاری کیے جانے والے ایک جائزے کے مطابق سن 2050ء تک ایک ارب سے زیادہ انسانوں کو پانی کی شدید قلت کا سامنا کرنا پڑے گا اور اِس کی ایک بڑی وجہ موسمیاتی تبدیلیوں کے اثرات ہوں گے۔
جرمن پولیس نے کولون اور ڈُرین شہر میں چار مبینہ انتہا پسند مسلمانوں کی تلاش میں چھاپے مارے ہیں۔ یہ دونوں شہر وفاقی جرمن ریاست نارتھ رائن ویسٹ فیلیا میں واقع ہیں۔ کولون تو جرمنی کا چوتھا بڑا شہر ہے اور انتہائی گنجان آباد بھی خیال کیا جاتا ہے۔ جرمن میڈیا کے مطابق پولیس نے ان چھاپوں کے دوران کم از کم چار مبینہ جہادی سوچ رکھنے والے افراد کو حراست میں لیا ہے۔ پولیس کی جانب سے ان چاروں افراد کی شناخت کے بارے کچھ واضح نہیں کیا گیا ہے۔ اسی طرح جرمن سیکریسی قانون کے تحت ان افراد کے پورے ناموں کو بھی میڈیا کے سامنے نہیں لایا گیا۔ مغربی جرمن صوبے نارتھ رائن ویسٹ فیلیا میں یہ چھاپے جمعرات اٹھارہ جنوری کی علی الصبح مارے گئے۔ سکیورٹی حکام کے مطابق یہ چھاپے مضبوط شواہد کی روشنی میں مارے گئے تھے اور اس کا خطرہ تھا کہ مبینہ طور پر گرفتار ہونے والے افراد دہشت گردانہ حملوں کی منصوبہ بندی کرنے میں مصروف تھے۔ یہ بھی بتایا گیا کہ پولیس کو ان چھاپوں سے قبل مخبری ہوئی تھی۔ اسی مخبری کے نتیجے میں کولون کے دو مکانوں پر پولیس نے چھاپے مارے تھے۔ ان چھاپوں سے متعلق پولیس کی جانب سے مزید تفصیلات سامنے نہیں لائی گئی ہیں۔ زیادہ تر مساجد میں آنے والے غیرمسلموں کو مسجد بھر کا دورہ کرایا جاتا ہے۔ اس تصویر میں کولون کے نواحی علاقے ہیُورتھ کی ایک مسجد ہے، جہاں آنے والے افراد مسلم طرز تعمیر کی تصاویر لے سکتے ہیں۔ اس طرح ان افراد کو یہ بھی بتایا جاتا ہے کہ جرمنی میں مسلمان کس طرح ملتے اور ایک برادری بنتے ہیں۔,جرمن پولیس نے انتہا پسند نظریات کے حامل مسلمان افراد کی تلاش میں نارتھ رائن ویسٹ فیلیا میں چھاپے مارے ہیں۔ امکان ظاہر کیا گیا ہے کہ یہ انتہا پسند مسلمان پوشیدہ ہو سکتے ہیں۔
 سائبر اسپیس میں ہر طرف خطرات منڈلاتے رہتے ہیں۔ کمپیوٹر استعمال کرنے والا ہر شخص جانتا ہے کہ مختلف طرح کے وائرس کمپیوٹرز کو مفلوج کر سکتے ہیں اور صارف کی ذاتی معلومات چوری کر سکتے ہیں۔ مسئلہ لیکن یہ ہے کہ وقت کے ساتھ ساتھ یہ خطرات اتنے پیچیدہ ہوتے جا رہے ہیں کہ اُن کا نظر میں آ جانا مشکل تر ہوتا جا رہا ہے۔  جرمن شہر واخٹ بیرگ میں قائم فراؤن ہوفر انسٹیٹوٹ سے وابستہ بیرنہارڈ کلیس کہتے ہیں:’’کسی کمپیوٹر کے سی پی یو پر ایک کمپیوٹر پروگرام انسٹال کر دیا جاتا ہے، جو آگے ایسے کئی دیگر کمپیوٹروں تک بھی پہنچ جاتا ہے، جو زیادہ محفوظ نہیں ہوتے۔ مرکزی کمپیوٹر ان دیگر کمپیوٹرز کو کنٹرول کرتا ہے۔ اس طرح کمپیوٹرز کا ایک پورا جال جرائم پیشہ شخص کی دسترس میں آ جاتا ہے، جو اُس شخص کے احکامات کی تعمیل کر سکتا ہے اور مثلاً دیگر کمپیوٹروں پر حملے کر سکتا ہے۔‘‘  یہ جال چھوٹے بھی ہوتے ہیں اور بڑے بھی اور سینکڑوں بلکہ ہزاروں لاکھوں کمپیوٹرز کو متاثر کر سکتے ہیں۔ بیرنہارڈ کلیس بتاتے ہیں کہ آج کل انٹرنیٹ سے جڑے جرائم میں آمدنی کا تناسب منشیات کے کاروبار سے بھی زیادہ ہے اور جرائم پیشہ افراد بڑی اور چھوٹی کمپنیوں کے کمپیوٹر سسٹمز کے ساتھ عام لوگوں کے آلات کو بھی نقصان پہنچا سکتے ہیں۔ اُنہوں نے بتایا کہ یہ جرائم پیشہ افراد کمپیوٹر نظاموں کو تباہ کرنے کی دھمکی دے کر کمپنیوں کو بلیک میل کر سکتے ہیں یا پھر اُن کی مصنوعات سے متعلق معلومات چوری کر کے آگے بیچ سکتے ہیں۔,آجکل بڑے شہروں میں بجلی، پانی اور ٹریفک کے سارے نظام کمپیوٹر سے جڑے ہوتے ہیں اور ان نظاموں کی خرابی انسانوں اور معیشت کے لیے تباہ کن اثرات کا باعث بن سکتی ہے۔ 4 تا 6 ستمبر بون منعقدہ کانفرنس میں اسی موضوع پر بحث کی گئی۔
 عالم لوہار کا بچپن گجرات ہی میں گزرا۔ جن دنوں عالم لوہار نے بچپن سے جوانی کا سفر شروع کیا، برصغیر پاک و ہند میں ان دنوں انگریز کی حکومت تھی۔ اس دور میں یہ رواج عام تھا کہ لوگ سر شام چوپالوں میں اکٹھے ہو جایا کرتے تھے۔ ان بیٹھکوں میں خوش الحان لوگ عارفانہ کلام اور لوک داستانیں سناتے اور داد وصول کرتے۔ انہی محافل میں بیٹھے بیٹھے عالم لوہار کے دل میں بھی لوک داستانیں گانے کا شوق پیدا ہوا۔ یہی شوق آگے چل کر ان کی پہچان بنا۔  عالم لوہار کو میاں محمد بخش، خواجہ فرید، بابا بُلھے شاہ، شاہ حسین اور سلطان باہو کے کلام کے علاوہ لوک داستانیں، جگنی، بولیاں اور ماہئیے زبانی یاد تھے اور وہ انہیں انتہائی روانی سے گایا کرتے تھے۔ عالم لوہار نے لوک موسیقی میں نئی جہت روشناس کروائی۔ انہیں یہ اعزاز بھی حاصل ہے کہ انہوں نے ہیر وارث شاہ کو متعدد طریقوں سے گایا۔  پنجاب کی دھرتی کے یہ عظیم لوک گلوکار تین جولائی 1979ءکو مانگا منڈی کے قریب ٹریفک کے ایک حادثے میں اپنے خالق حقیقی سے جا ملے۔ اب وہ لالہ موسیٰ کے قریب ایک میں ابدی نیند سو رہے ہیں۔ حکومت پاکستان نے ان کے فنی خدمات کے اعتراف میں انھیں بعد از مرگ صدارتی تمغہ برائے حسن کارکردگی کے اعزاز سے بھی نوازا۔ اب ان کا فنی ورثہ ان کے صاحبزادے عارف لوہار نے سنبھال لیا ہے، جن کا شمار پاکستان کے معروف لوک فن کاروں میں ہوتا ہے۔,تین جولائی کو پاکستان کے معروف لوک فن کار محمد عالم لوہار کی چونتیسویں برسی منائی جا رہی ہے۔ عالم لوہار یکم مارچ 1928ء کو پاکستانی صوبہ پنجاب کے شہر گجرات میں پیدا ہوئے تھے۔
لاہور قلندرز کو پی ایس ایل کے ساتویں سیزن کا دوسرا ایلیمنیٹر ہمیشہ یاد رہے گا کہ ہوم گراؤنڈ میں ہوم کراؤڈ کے سامنے اپنے اعصاب پر قابو رکھتے ہوئے اس نے 168 رنز کا کامیابی سے دفاع کرتے ہوئے اسلام آباد یونائیٹڈ کو چھ رنز سے ہرا دیا۔  لاہور قلندرز نے دوسری مرتبہ پاکستان سپر لیگ کا فائنل کھیلنے کا اعزاز حاصل کر لیا۔ لاہور قلندرز نے ٹاس جیت کر پہلے بیٹنگ کا فیصلہ کیا اور پاور پلے میں تیز رنز بنانے کی حکمت عملی ذہن میں رکھتے ہوئے فخر زمان کے ساتھ فل سالٹ کو اوپنر بھیجا۔ ڈاسن جنھوں نے پہلے ایلیمنیٹر کے آخری اوور میں اپنے چوکے چھکے سے یونائیٹڈ کو جیت دلائی تھی اس مرتبہ بولر کے روپ میں چھا گئے۔ انھوں نے اپنے دوسرے اوور میں فل سالٹ کو بھی بولڈ کر کے قلندرز کے حامیوں میں مایوسی پھیلا دی۔ اسلام آْباد یونائیٹڈ کی بولنگ اس اننگز میں لاہور قلندرز کو مکمل طور پر قابو میں رکھنے میں ناکام رہی۔ حسن علی تین اوورز میں 34 رنز دینے کے بعد بولنگ کے قابل نہ رہے اور انھیں میدان سے باہر جانا پڑا۔ وقاص مقصود نے بھی تین اوورز میں 38 رنز دے ڈالے۔ آخری پانچ اوورز میں قلندرز نے 56 رنز کا اضافہ کیا۔ اسلام آباد یونائیٹڈ کی چار وکٹیں صرف 46 رنز پر گرنے کے یہ مناظر الیکس ہیلز مایوسی کے ساتھ دیکھتے رہے۔ اس صورتحال نے انھیں بھی محتاط روی پر مجبور کر دیا تھا اس دوران زیادہ تر رنز اعظم خان کے بیٹ سے نکل رہے تھے۔ اسلام آباد یونائیٹڈ کو آخری پانچ اوورز میں جیت کے لیے صرف 39 رنز درکار تھے لیکن حارث رؤف، الیکس ہیلزکو 38 کے انفرادی سکور پر کامران غلام کے ہاتھوں کیچ کرانے میں کامیاب ہو گئے۔ یہ وہی کامران غلام ہیں جنھیں پچھلے میچ میں حارث رؤف کی گیند پر کیچ چھوڑنے پر ان کا تھپڑ کھانا پڑا تھا۔ شاہین آفریدی کا یہ اوورز یونائیٹڈ کے سکور میں  قیمتی 13 رنز کا اضافہ کر گیا تاہم لاہور قلندرز کو ساتویں وکٹ کے لیے زیادہ انتظار نہیں کرنا پڑا اور حسن علی صرف چھ رنز بنا کر زمان خان کی گیند پر عبداللہ شفیق کو کیچ دے گئے۔اس وقت یونائیٹڈ جیت سے 21 رنز کی دوری پر تھی۔ جب آخری اوور شروع ہوا تو اسلام آباد یونائیٹڈ کو جیت کے لیے صرف آٹھ رنز درکار تھے لیکن محمد وسیم پانچ رنز بنا کر رن آؤٹ ہو گئے اور پھر ڈیوڈ ویزے کی اگلی ہی گیند پر مڈوکٹ باؤنڈری پر کھڑے عبداللہ شفیق نے وقاص مقصود کا عمدہ کیچ لے کر لاہور قلندرز کی جیت پر مہر تصدیق ثبت کر دی۔ لاہور قلندرز کے فینز کو یہ میچ اس لیے بھی یاد رہے گا کیونکہ ایک بُرے آغاز کے باوجود ان کی ٹیم نے جیت کا مشکل سفر طے کیا ہے۔ اور یہی چیز سوشل میڈیا پر صارفین کی توجہ کا مرکز بنی ہوئی ہے کہ کیسے لاہور کے کھلاڑیوں نے ناممکن کو ممکن کر دکھایا۔ ,پاکستان سپر لیگ (پی ایس ایل) کے دوسرے ایلیمنیٹر میں لاہور قلندرز نے اسلام آباد یونائیٹڈ کو سنسنی خیز مقابلے کے بعد چھ رنز سے شکست دے کر فائنل کے لیے کوالیفائی کر لیا ہے۔
خبر رساں ادارے ڈی پی اے نے پاکستانی وزیر اعظم عمان خان کی ایک ٹوئٹ کا حوالہ دیتے ہوئے کہا ہے کہ انہوں نے کرائسٹ چرچ کی دو مساجد پر ہوئے حملوں کی شدید الفاظ میں مذمت کی ہے۔ عمران خان نے لکھا کہ وہ ان حملوں کی وجہ سے صدمے کی کیفیت میں ہیں اور وہ اس کی شدید الفاظ میں مذمت کرتے ہیں۔ عمران خان نے اپنے ٹوئٹ میں مزید لکھا کہ وہ ہمیشہ کہتے آئے ہیں کہ دہشت گردی کا کوئی مذہب نہیں ہوتا، یہ واقعات ان کی اس بات کی تصدیق کرتے ہیں۔ نیوزی لینڈ کی پولیس کے مطابق ان حملوں میں ملوث افراد کا تعلق دائیں بازو کے ایک انتہا پسند گروپ سے ہے۔ نیوزی لینڈ کی وزیر اعظم جیسنڈا آرڈرن نے ان حملوں کو دہشت گردی کی ایک کارروائی قرار دیتے ہوئے کہا ہے کہ یہ نیوزی لینڈ کی ’تاریخ کا ایک سیاہ ترین دن‘ ہے۔ پولیس نے بتایا ہے کہ ان حملوں میں ملوث ہونے کے شبے میں ایک خاتون سمیت چار افراد کو حراست میں لے لیا گیا ہے۔ ادھر آسٹریلوی وزیر اعظم نے تصدیق کی ہے کہ حملہ آوروں میں ایک آسٹریلوی شہری بھی شامل ہے۔  مسلم ممالک نے نیوزی لینڈ میں دو مساجد پر ہوئے حملوں کی سخت الفاظ میں مذمت کی ہے۔ انڈونیشیا کی حکومت نے کہا ہے کہ عبادت کے مقام پر ایسا حملہ ناقابل قبول ہے۔ اسی طرح ملائیشیا، پاکستان، بنگلہ دیش اور ترکی نے بھی ان حملوں کی مذمت کی ہے۔ ترک صدر کے ترجمان نے ان حملوں کو ’نسل پرستانہ اور فاشسٹ‘ قرار دے دیا ہے۔ بھارت کی مسلم کمیونٹی نے بھی ان واقعات پر افسوس کا اظہار کرتے ہوئے انہیں ناقابل قبول قرار دے دیا ہے۔,متعدد مسلم ممالک کے رہنماؤں کے ساتھ پاکستانی وزیر اعظم عمران خان نے بھی نیوزی لینڈ میں دو مساجد پر ہوئے حملوں کی مذمت کی ہے۔ جمعے کے دن ہوئے ان حملوں کے نتیجے میں کم از کم 49 افراد ہلاک ہو گئے ہیں۔
 اقوام متحدہ میں فلسطین کے سفیر ریاض منصور کا کہنا ہے کہ ان کی قیادت عرب ممالک کے ساتھ رابطوں میں ہے اور اس بات کا ابھی فیصلہ کیا جانا باقی ہے کہ پیش کردہ درخواست پر ووٹنگ کا مطالبہ کیا جائے یا نہیں۔ فلسطینی قیادت یقینی طور پر اس کا شعور رکھتی ہے کہ ان کی درخواست سکیورٹی کونسل میں شکست سے دوچار ہو سکتی ہے اور ایسی صورت حال میں کیا دوسرے آپشنز پرغور کیا جائے یا نہیں۔  اقوام متحدہ کے ذیلی ادارے سکیورٹی کونسل میں فلسطینی درخواست پر اراکین میں اصولی اختلاف پایا جاتا ہے۔ بعض اراکین اس کے حامی ہیں اور جو مخالف ہیں وہ درخواست کی منظوری کی رائے شماری کے عمل میں شرکت سے انکاری ہیں۔ سکیورٹی کونسل میں قراردار کی منظوری کے لیے کم از کم نو ووٹ کا ہونا ضروری ہے اور یہ بھی اس صورت میں جب کوئی مستقل رکن اپنا ویٹو کا حق استعمال نہ کرے۔ سکیورٹی کونسل کی جانب سے درخواست کی منظوری کے بعد ہی جنرل اسمبلی میں اس پر ووٹنگ ممکن ہے۔  ایڈمشن کمیٹی نے فلسطینی درخواست کے حامی ملکوں کی تعداد کو واضح نہیں کیا ہے البتہ چین سمیت، بھارت، برازیل، روس، جنوبی افریقہ اور لبنان کی حمایت سامنے ہے۔ فرانس، برطانیہ، کولمبیا اور بوسنیا نے اعلان کر رکھا ہے کہ وہ فلسطینی درخواست پر سکیورٹی کونسل کے رائے شماری کے اجلاس میں شریک نہیں ہوں گے۔ جرمنی اور پرتگال عدم شرکت یا اس درخواست کے خلاف ووٹ بھی دے سکتے ہیں۔ امریکہ نے تو اس درخواست کو ویٹو کرنے کا فیصلہ کر رکھا ہے۔,فلسطینی لیڈر محمود عباس کی جانب سے ستمبر کے تیسرے ہفتے کے دوران اقوام متحدہ کی مکمل رکنیت کی درخواست پیش کی گئی تھی۔ یہ درخواست ابھی تک سکیورٹی کونسل میں زیر بحث ہے اور اسے امریکہ کی جانب سے ویٹو کا بھی سامنا ہو سکتا ہے۔
 فرانسیسی صدر کی امریکی ہم منصب کے ساتھ ملاقات وائٹ ہاؤس میں ہو گی۔ اِس میٹنگ میں فرانسیسی صدر اوباما سے درخواست کریں گے کہ وہ ’اسلامک اسٹیٹ‘ کے خلاف مزید موثر عملی اقدامات کے لیے فیصلے کریں۔ یہ امر اہم ہے کہ تیئیس نومبر بروز پیر کو برطانوی وزیراعظم ڈیوڈ کیمرون فرانس کے دورے پر تھے اور اُن سے بھی اولانڈ نے ’اسلامک اسٹیٹ‘ کی بیخ کنی کے موضوع پر بات کی تھی۔ کیمرون اپنی پارلیمنٹ سے ’اسلامک اسٹیٹ‘ کے خلاف عملی کارروائی شروع کرنے کی اجازت طلب کرنے والے ہیں۔ اولانڈ تیرہ نومبر کے پیرس حملوں کے تناظر میں امریکا کا دورہ کر رہے ہیں۔  فرانسیسی صدر نے پیرس حملوں کے بعد شدت پسند تنظیم ’اسلامک اسٹیٹ‘ کے خلاف ایک گلوبل اتحاد تشکیل دے کر اِس کو شدید حملوں کا نشانہ بنانے کا اعلان کیا تھا۔ اِسی گلوبل اتحاد کو فعال کرنے کے سلسلے میں فرانسوا اولانڈ آج منگل کے روز امریکی صدر باراک اوباما سے ملاقات میں داعش کے خلاف سخت اقدامات کو تجویز کریں گے۔ کل بدھ کے روز وہ جرمن چانسلر انگیلا میرکل سے ملاقات کریں گے۔ میرکل اِس ملاقات کے لیے فرانسیسی دارالحکومت پیرس جائیں گی۔ اِس کے بعد جمعرات کے روز اولانڈ روسی شہر ماسکو میں صدر ولادیمیر پوٹن سے ملنے والے ہیں۔ اولانڈ داعش کے خلاف عالمی جنگی مہم کو منظم انداز میں شروع کرنے کی کوشش میں ہیں۔,فرانس کے صدر فرانسوا اولانڈ آج منگل کے روز امریکی صدر اوباما سے واشنگٹن میں ملاقات کریں گے۔ فرانسیسی صدر تیرہ نومبر کو پیرس شہر کے مختلف مقامات پر کیے گئے حملوں کے تناظر میں امریکا کا دورہ کر رہے ہیں۔
نو منتخب تھائی وزیراعظم ینگلُک شناواترا اس انتخاب سے پہلے ایک غیر معروف کاروباری شخصیت تھیں۔ ان کی کامیابی میں ان کے جلا وطن بھائی اور سابق وزیراعظم تھاکسن شناواترا کا بہت بڑا ہاتھ ہے۔ تھاکسن شناواترا کی جانب سے ان کی پُوئیا تھائی پارٹی کی سربراہی کی توثیق کے بعد ان کی حمایت میں زبردست اضافہ ہوا تھا۔ دنیا کی پہلی خاتون وزیراعظم سری لنکا کی سری ماوو بندارانائیکا تھیں، جو 1960ء میں اپنے شوہر کے قتل کے بعد ملک کی پہلی خاتون وزیراعظم بننی تھیں۔  تجزیہ کاروں کا خیال ہے کہ اس خطے میں صنفی مساوات کے رجحان کا تعلق سیاسی خاندانوں کی وجہ سے ہے۔ تھائی لینڈ کے شہر چیانگ مائی کی یونیورسٹی کے سینئر ریسرچ فیلو پال چیمبر کا کہنا ہے ’’ایشیا میں روایتی مردانہ سوچ پائی جاتی ہے اس وجہ سے یہاں خواتین کو لیڈر بننا ایک غیر معمولی بات ہے۔‘‘ ان کا مزید کہنا ہے کہ ایسی سیاسی جماعتیں جن پر ماضی میں امیر خاندانوں کا غلبہ ہوتا تھا، انہوں نے بھی سیاسی میدان میں خواتین کو آگے لانا شروع کر دیا ہے۔ تھائی لینڈ کے تجزیہ کاروں کا کہنا ہے کہ ینگلک نوجوانوں میں بہت مقبول ہیں اور یہی ان کی کامیابی کا راز ہے۔ پال چمیبر کا کہنا ہے کہ ایشیا میں خواتین کے سیاست میں آنے کے رجحان میں شدید اضافہ ہوا ہے اور اس سے قبل کبھی بھی اتنی بڑی تعداد میں خواتین سیاسی میدان میں موجود نہیں تھیں۔ اس سے ظاہر ہوتا ہے کہ اس خطے میں ان کا مستقبل تابناک ہے۔,اس ہفتے تھائی لینڈ کی پہلی خاتون وزیراعظم کا نام ایشیائی خواتین کی اس طویل فہرست میں شامل ہو جائے گا، جنہیں اقتدار ان کے خاندانی پس منظر کی وجہ سے ملا ہے۔
تندولکر بین الاقوامی کرکٹ میں مجموعی طور پر 99 سینچریاں سکور کر چکے ہیں۔ اگلے ہفتے سے بھارتی ٹیم انگلینڈ کے خلاف ٹیسٹ سیریز کا آغاز کر رہی ہے، جس دوران سچن کو سینچریوں کی سینچری مکمل کرنے کے مواقع دستیاب رہیں گے۔ اس سے قبل سچن نے ٹیسٹ میچوں میں 51 اور ایک روزہ مقابلوں میں 48 سینچریاں سکور کر رکھی ہیں۔ سچن کہتے ہیں، ’’ اگر میں زیادہ لطف محسوس کروں تو فطری طور پر کھیل کا معیار بلند ہوتا ہے، میرے لیے یہ اہم ہے کہ اگر اچھا کھیلوں تو چیزیں خود بخود ہونے لگتی ہیں۔‘‘ بھارتی ٹیم کی مخالف انگلش ٹیم کے کپتان اینڈریو سٹراؤس اس حقیقت سے آگاہ ہیں کہ سینچریوں کی سینچریاں مکمل کرنا بہرحال ایک ریکارڈ ہے اور سچن اس حوالے سے دباؤ میں ہوسکتے ہیں۔ ان کے بقول، ’’ جتنی دیر ہم سچن کو 99 سینچریوں تک محدود رکھ سکیں اتنا ہی اچھا ہوگا۔‘‘ سچن تندولکر نے اپنے حالیہ انٹرویو میں کہا کہ جب انہوں نے کرکٹ کھیلنا شروع کیا تھا تو بھارت بھر میں 83ء کے عالمی کپ کی جیت کی مسرتیں بکھری ہوئی تھیں اور یوں ان میں بھی عالمی چیمپئن ٹیم کا حصہ بننے کی خواہش ابھری۔ وہ رواں سال اپریل میں ایک روزہ کرکٹ کا عالمی کپ جیتنے کو اپنی زندگی کے یادگار ترین لمحات میں شمار کرتے ہیں۔,ریکارڈ ساز بھارتی بلے باز سچن تندولکر کرکٹ کی دنیا میں ایک اور عالمی اعزاز اپنے نام کرنے جا رہے ہیں مگر وہ اس بار بھی ہمیشہ کی طرح ٹیم اسپرٹ کی بات کرتے ہیں۔
 مصباح الحق کے بقول آف سپنر سعید اجمل دونوں ٹیموں کے درمیان سیریز میں فرق ثابت ہو سکتے ہیں۔ پاکستانی کپتان کا کہنا تھا کہ سعید اجمل ہی ہمارے ٹرمپ کارڈ ہوں گے۔ گوکہ سری لنکنز مرلی دھرن کو کھیلنے کی وجہ سے آف سپن کھیلنے کے عادی ہیں مگر سعید اجمل، جس طرح دورہ ویسٹ انڈیز سے باؤلنگ کرتا ہوا آرہا ہے، وہ کسی بھی وقت دونوں ٹیموں میں فرق بن سکتا ہے۔ واضح رہے چونتیس سالہ سعید اجمل اپنے آخری تین ٹیسٹ میچوں میں چونتیس وکٹیں حاصل کر چکے ہیں۔  پاکستان اور سری لنکا کے درمیان ماضی میں کھیلے گیے مجموعی طور پر سینتیس ٹیسٹ میچوں میں پاکستان نے پندرہ اور سری لنکا نے نو میں کامیابی حاصل کی ہے۔ دونوں ٹیموں کے درمیان یہ سیریز پاکستان میں کھیلی جانی تھی مگر دو برس پہلے لاہور میں سری لنکن کرکٹرز پر ہونے والے خونریز حملے کے بعد کپتان دلشان سمیت لنکن ٹیم کے کئی کھلاڑیوں کے پاکستان آنے پر آمادہ نہ ہونے پر پی سی بی کو ان مقابلوں کی میزبانی کےلیے خلیج کے نیوٹرل مقام کا انتخاب کرنا پڑا ہے۔,پاکستان اورسری لنکا کی کرکٹ ٹیموں کے درمیان تین ٹیسٹ میچوں کی سیریزکا پہلا ٹیسٹ منگل سے متحدہ عرب امارات کے دارالحکومت ابو ظہبی میں شروع ہو رہا ہے۔
 امریکی فلمی صنعت کے معروف اسٹوڈیوز سونی پکچرز نے 25 دسمبر کو عام نمائش کے لیے پیش کی جانے والی فلم’ دی انٹرویو‘ کی ریلیز کو منسوخ کر دیا ہے۔ ریلیز سے قبل ہی یہ فلم متنازعہ ہو چکی ہے۔ اِس فلم میں شمالی کوریا کے ڈکٹیٹر کِم جونگ اُن کو قتل کرنے کا ایک خیالی پلاٹ شامل ہے۔ شمالی کوریا کی جانب سے فلم پر ناراضی کا اظہار کیا جا چکا ہے اور ہیکرز کی جانب سے سونی پکچرز اور دوسرے اداروں کو دھمکیاں بھی موصول ہو رہی ہیں۔ پچیس دسمبر کو فلم ’دی انٹرویو‘ کا ریڈ کارپٹ افتتاح نیویارک کے سن شائن سینماگھر پر کیا جانا تھا۔  فلم ’ دی انٹرویو‘ بنیادی طور پر ایک طربیہ فلم ہے۔ ایک خیالی پلاٹ کو فلم کا روپ دیا گیا ہے اور اِس میں شمالی کوریا کے ڈکٹیٹر کو قتل کرنے کا عمل دکھایا گیا ہے۔ فلم کا حقیقت نگاری سے کوئی تعلق نہیں ہے۔ شمالی کوریا کی خفگی کے علاوہ ایک ہیکرز کے گروپ جی او پی (Guardians of Peace) نے اِس فلم کے دیکھنے والے شائقین کے لیے انتباہ جاری کیا تھا کہ وہ اگر فلم دیکھنے گئے تو اپنی سلامتی کے خود ذمہ دار ہوں گے اور ستمبر گیارہ کو اپنے دماغ میں رکھیں۔ گارڈین آف پیس کا پیغام ٹوٹی پھوٹی انگلش میں جاری کیا گیا تھا۔ اِس بیان میں سونی پکچرز کو بھی متنبہ کیا گیا کہ وہ جلد ہی دیکھ لے گی کہ اُس نے کس قسم کی فلم کو پروڈیوس کیا ہے۔,سونی پکچرز کی جانب سے اعلان کیا گیا ہے کہ رواں مہینے کی 25 تاریخ کو عام نمائش کے لیے پیش کی جانے والی فلم ’ دی انٹرویو‘ کی ریلیز کو منسوخ کر دیا گیا ہے۔ یہ فلم شمالی کوریا کے لیڈر کے قتل کرنے کے افسانوی پلاٹ پر مبنی ہے۔
 پطرس بخاری نے اپنے مضمون 'کتے‘ میں یہ سوال اُٹھایا تھا کہ 'آخر کُتوں کا فائدہ کیا ہے؟ لیجیے کتنے فوائد تو ہم نے اس مضمون میں ہی بیان کر دیے۔ کُتے معاشرے سے غربت زدہ اور پسماندہ انسانوں کا خاتمہ کر رہے ہیں۔ وہ کام جس کا بوجھ حکمرانوں کے کمزور کاندھے نہیں اُٹھا سکتے وہ کتے انجام دے رہے ہیں۔ گوشت خور افراد خاص طور سے رمضان کے مہینے میں مہنگائی کے بوجھ سے ناتواں نظر آ رہے ہیں، ایسے میں انہیں سستا قیمہ مل رہا ہے، اس سے نیک کیا کام ہو سکتا ہے۔ پھر یہ کہ بہت سے علاقوں میں تو کتوں نے سکیورٹی کا چارج بھی سنھبال لیا ہے اور اب کورونا کے دور میں وہ بھٹ شاہ کی سڑکوں پر کسی کو لاک ڈاؤن قوانین توڑنے کا موقع نہیں دے رہے۔ باہر نکلنے والے انسانوں پر حملہ کیا اور ہو سکا تو انہیں چیر پھاڑ کر ٹھکانے لگا دیا۔ بھٹ شاہ کا ایک ہسپتال جو کورونا کے مریضوں کا بوجھ اُٹھانے سے قاصر ہے، یہ کتے مریضوں اور ان کے اہل خانہ کو اُس ہسپتال تک پہنچنے ہی نہیں دیتے۔ راستے میں ایسا شور بپا کرتے ہیں کہ لوگ ہسپتال پہنچنے کا ارادہ ہی ملتوی کر دیتے ہیں۔,پاکستان کے صوبہ سندھ کے چند مخصوص علاقوں میں آوارہ کتوں کی سرگرمیاں کچھ عرصے سے سوشل میڈیا کو مزید دلچسپ بنانےکا باعث بنی ہیں۔ حالیہ دنوں میں بھٹ شاہ کے کتے پطرس بخاری کے ایک سوال کا جواب دیتے دکھائی دیے۔
بھارتی سپریم کورٹ کے پانچ رکنی بینچ کی قیادت چیف جسٹس رنجن گوگوئی کر رہے تھے۔ انہوں نے آج ہفتے کی صبح فیصلہ پڑھتے ہوئے بابری مسجد کی زمین ہندوؤں کو دینے کا حکم جاری کیا ہے۔ عدالت نے مسلمانوں کو اجودھیا شہر ہی میں ایک نئی مسجد تعمیر کرنے کے لیے متبادل زمین دینے کی ہدایت بھی کی۔بھارت کی اعلیٰ ترین عدالت نے یہ زمین ایک ٹرسٹ کے حوالے کی جائے گی جو مندر کی تعمیر کو یقینی بنائے گی۔  چار سو باسٹھ برس قدیمی بابری مسجد کو ہندووں نے سن 1992 میں منہدم کر دیا تھا۔ بعد ازاں ہونے والے فسادات میں دو ہزار سے زائد افراد ہلاک ہوئے تھے ، جن میں زیادہ تر تعداد مسلمانوں کی تھی۔ اس کے بعد سے تقریباً 2.77 ایکڑ رقبہ والی یہ اراضی پولیس کی نگرانی میں تھی۔ آج عدالتی حکم آنے سے قبل بھارتی وزیر اعظم نریندر مودی نے عوام پے پرامن رہنے کی اپیل کی تھی،'' میری اپنے ہم وطنوں سے درخواست ہے کہ امن اور ہم آہنگی برقرار رکھنے کی اپنی روایت کو قائم رکھا جائے‘‘۔  'بابری مسجد - رام جنم بھومی اراضی ملکیت‘ کا مقدمہ بھارتی سیاست میں گزشتہ کئی برسوں سے بھارتی سیاست میں اہم خیال کیا جاتا رہا ہے۔ اس مقدمے میں سن 2010 میں الہ آباد ہائی کورٹ نے ایک غیر معمولی فیصلہ سناتے ہوئے مذکورہ اراضی کو معاملے کے اصل فریقوں یعنی سنی وقف بورڈ اور نرموہی اکھاڑہ کے ساتھ ساتھ رام للا کو تین برابر حصوں میں تقسیم کر دیا۔,بھارتی سپریم کورٹ نے اجودھیا میں منہدم کی جانے والی بابری مسجد اراضی کی ملکیت ہندوؤں کو دینے کا فیصلہ کیا ہے۔ عدالت نے اس مقدمے کی کارروائی مکمل ہونے کے بعد فیصلہ محفوظ کر لیا تھا۔
اقوام متحدہ کے خصوصی نمائندے نے بیجنگ کو تحریرکردہ ایک کھلے خط میں کہا ہے کہ ہانگ کانگ کے لیے سکیورٹی قانون نہ صرف بنیادی حقوق کے لیے سنگین خطرہ ہے بلکہ یہ قانون، اظہار رائے کی آزادی پر بھی قدغن لگاتا ہے اور اس کا استعمال سیاسی سرگرمیوں میں شامل افراد کو سزائیں دینے کے لیے کیا جاسکتا ہے۔ انسانی حقوق کے حوالے سے اقوام متحدہ کے خصوصی نمائندے کی طرف سے لکھے گئے خط میں قومی سکیورٹی قانون کو بنیادی آزادی کے لیے خطرہ قراردیتے ہوئے متنبہ کیا گیا ہے کہ یہ قانون ' اپنی رائے اور خیالات کے اظہار اور پرامن اجتماعات کی آزادی کے حقوق پر ناقابل تلافی منفی اثرات مرتب کرے گا۔“ 14 صفحات پر مشتمل یہ خط اقوام متحدہ کی انسانی حقوق کے تحفظ اور انسداد دہشت گردی سے متعلق خصوصی نمائند ہ فینوالا نی اولین اور اقوام متحدہ کے دیگر چھ سفارت کاروں نے بھیجا ہے۔ خط پر دستخط کرنے والوں کا کہنا ہے کہ ہانگ کا نگ کا سکیورٹی قانون بین الاقوامی قانون کے تحت چین کی قانونی ذمہ داریوں پر پورا نہیں اترتا ہے کیوں کہ اس قانون میں بنیادی انسانی حقوق کے حوالے سے بعض امور کو نظر انداز کردیا گیا ہے۔ خط میں مزید کہا گیا ہے کہ یہ قانون ہانگ کانگ میں حقوق انسانی کے علم برداروں کی'بہت سی جائز سرگرمیوں‘ کو بھی غیر قانونی قرار دے سکتا ہے۔  خط پر دستخط کرنے والوں نے چین سے کہا ہے کہ وہ اس بات کی بھی وضاحت کرے کہ وہ اس قانون کو کس طرح ’ماورائے خطہ دائرہ اختیار‘ میں نافذ کرے گا کہ اس سے شہری او رسیاسی حقوق سے متعلق اس بین الاقوامی معاہدے کی خلاف ورزی نہیں ہوگی جس پر بیجنگ نے دستخط کر رکھے ہیں۔,انسانی حقوق کے حوالے سے اقوام متحدہ کے خصوصی نمائندے نے چین سے کہا ہے کہ ہانگ کانگ کے لیے اس کے قومی سکیورٹی قانون نے شہریوں کے بنیادی حقوق کے لیے سنگین خطرات پیدا کردیے ہیں۔
 ان حالات میں مہاجرین کی ابتر صورتحال کو مزید نمایاں کرنے کی خاطر Sea Watch نے ایک شیر خوار مردہ بچے کی ایک تصویر شائع کی، جس میں دیکھا جا سکتا ہے کہ اس کی لاش ایک امدادی کارکن کی گود میں ہے۔  جرمن امدادی ادارے ’سی واچ‘ نے اس مہاجر بچے کی شناخت ظاہر نہیں کی۔ تاہم بتایا گیا ہے کہ یہ شیر خوار گزشتہ ہفتے ہی بحیرہ روم میں ڈوب کر ہلاک ہوا۔  سی واچ نے مطالبہ کیا ہے کہ مہاجرین کی مزید اموات کو روکنے کے لیے یورپی یونین کے رہنماؤں کو فوری ایکشن لینا ہوگا۔ اس امدادی ادارے کی طرف سے جاری کردہ ایک بیان میں کہا گیا ہے، ’’اگر ہم ایسی تصاویر مزید نہیں دیکھنا چاہتے تو ہمیں ایسے حادثات کو رونما ہونے سے روکنا ہو گا۔‘‘  سی واچ نے اس ڈوب جانے والے شیر خوار کی تصویر شائع کرنے کا دفاع کرتے ہوئے کہا ہے کہ یورپی معاشروں میں اس طرح کی تصاویر کو ایک المیے کے طور پر تسلیم کیا جانا چاہیے، جو یورپی یونین کی پالیسیوں کا نتیجہ ہیں۔ یورپ کو اس وقت دوسری عالمی جنگ کے بعد سے اب تک کے مہاجرین کے سب سے بڑے بحران کا سامنا ہے۔ ماہی گیری کے لیے استعمال ہونے والی اس کشتی میں سوار مہاجرین نے جب ایک امدادی کشتی کو دیکھا تو اس میں سوار افراد ایک طرف کو دوڑے تاکہ وہ امدادی کشتی میں سوار ہو جائیں۔ یوں یہ کشتی توازن برقرار نہ رکھ سکی اور ڈوب گئی۔ عینی شاہدین کے مطابق اس کشتی کو ڈوبنے میں زیادہ وقت نہ لگا۔ تب یوں محسوس ہوتا تھا کہ اس کشتی میں سوار افراد پتھروں کی طرح پانی میں گر رہے ہوں۔ یہ کشتی لیبیا سے اٹلی کے لیے روانہ ہوئی تھی۔,جرمن چیریٹی ادارے ’سی واچ‘ نے ایک مردہ شیر خوار کی ایک تصویر جاری کی ہے۔ اس امدادی ادارے کے مطابق اس نے یہ تصویر اس لیے شائع کی تاکہ یورپی رہنما مہاجرین کے بحران سے نمٹنے کے لیے زیادہ فعال ہو سکیں۔
 جرمن نیوز ایجنسی ڈی پی اے نے پشاور کی خیبر میڈیکل یونیورسٹی سے وابستہ ایک اعلیٰ اہلکار کے حوالے سے بتایا ہے کہ یونیورسٹی میں خواتین کے لیے حجاب کا استعمال ضروری قرار دے دیا گیا ہے۔ پاکستان کے صوبہ خیبر پختونخوا کے صوبائی دارالحکومت پشاور میں قائم خیبر میڈیکل یونیورسٹی سے الحاق شدہ خیبر میڈکل کالج کے پرنسپل نور العمران کے بقول حجاب پہننا پاکستانی معاشرے کی بنیادی اقدار میں شامل ہے۔ انہوں نے انتظامیہ کے اس فیصلے کا دفاع کرتے ہوئے کہا، ’’ یہ قدم اسلامی اقدار کی ترویج اور اپنی روایات کو محفوظ بنانے کے لیے اٹھایا گیا ہے۔  عمران نے کہا کہ خیبر میڈیکل یونیورسٹی میں اسٹوڈنٹس کی مجموعی تعداد پندرہ سو ہے، جن میں سے قریب نصف خواتین ہیں۔ انہوں نے مزید کہا کہ صرف طالبات کے لیے ہی حجاب ضروری قرار نہیں دیا گیا ہے بلکہ طلبا کے لیے بھی ایک ڈریس کوڈ متعارف کرایا گیا ہے۔ خیبر میڈکل کالج کے پرنسپل کا کہنا تھا کہ طلباء بھی ڈھیلے ڈھالے ٹراؤزر اور لمبی شرٹس پہنیں گے۔ انہوں نے کہا کہ یہی لباس پاکستان کے زیادہ تر علاقوں میں مقبول ہے۔  یہ امر اہم ہے کہ پاکستان کے متعدد شہروں کے ساتھ ساتھ پشاورمیں بھی مغربی طرز کے لباس انتہائی مقبول ہیں اور نوجوانوں کی ایک بڑی تعداد ایسے لباس زیب تن کرنے کی خواہش رکھتی ہے۔ یونیورسٹی انتظامیہ کی طرف سے اٹھائے گئے اس قدم پر طلباء و طالبات نے غصے کا اظہار کرتے ہوئے احتجاج بھی کیا ہے۔ ڈی پی اے نے ایک طالب علم کا حوالہ دیتے ہوئے بتایا ہے کہ اکثر اسٹوڈنٹس نے اس نئے ڈریس کوڈ کو پابندی قرار دیتے ہوئے اس پر عمل کرنے سے انکار کر دیا ہے۔,پاکستان کے صوبے خیبر پختونخوا کی ایک میڈیکل یونیورسٹی میں طالبات کے لیے ’اسلامی حجاب‘ کو لازمی قرار دے دیا گیا ہے۔ انتظامیہ کے مطابق یہ قدم اس لیے اٹھایا گیا ہے تاکہ ’شائستگی کا کلچر‘ پیدا ہو۔
دنیا کی بڑی ٹیکنالوجی کمپنی کے شریک بانی بل گیٹس اور ان کی اہلیہ ملینڈا گیٹس کی شادی کے 27 برس بعد طلاق کی خبروں نے دنیا بھر میں ہلچل مچا دی ہے۔ اور سب لوگ ایک ہی سوال پوچھ رہے ہیں کہ اس جوڑے کی علیحدگی کے بعد اُن کے بڑے خیراتی ادارے ’بل اینڈ ملینڈا گیٹس فاؤنڈیشن‘ کا کیا ہو گا؟ مائیکرو سافٹ کے شریک بانی بل گیٹس کا جہاں ٹیکنالوجی کی دنیا میں بڑا نام ہے وہیں ان کی اہلیہ ملینڈا بھی عالمی سطح پر صحت کی شعبے میں اہم کردار ادا کرتی ہیں۔  اپنی نوعیت کا سب سے بڑا نجی خیراتی ادارہ بل اینڈ ملینڈا گیٹس فاؤنڈیشن، عالمی سطح پر غربت اور موذی و وبائی امراض کے خاتمے کی کوششوں کے منصوبوں پر سالانہ اربوں ڈالرز خرچ کرتا ہے۔ پاکستان میں پولیو کی مہموں پر اٹھنے والے اخراجات کا بڑا حصہ یہی فاؤنڈیشن براشت کرتی ہے۔ اس جوڑے کا کہنا ہے کہ یہ اس دور کی بات ہے جب وہ بھی نئے نئے والدین بنے تھے اور اس خبر نے ان پر بہت گہرا اثر چھوڑا۔ انھیں یاد ہے کہ انھوں نے بل گیٹس کے والد کو یہ خبر بھیجتے ہوئے ایک پیغام میں کہا تھا کہ ’شاید ہم اس سے متعلق کچھ کر سکتے ہیں۔'  بل گیٹس نے بتدریج مائیکرو سافٹ سے دوری اختیار کر لی تاکہ وہ خیراتی کاموں پر توجہ دیں سکیں۔ جبکہ ملینڈا نے اس خیراتی ادارے کی شریک سربراہ کے طور پر اس ادارے کی سمت کا تعین کرنے میں مدد فراہم کی خصوصاً خواتین اور لڑکیوں کو خودمختار بنانے کے حوالے سے۔ بل گیٹس نے بدگمانیوں کو کم کرنے اور تکنیکی ترقی کو ظاہر کرنے کے لیے سٹیج پر انسانی فضلے سے بھرے برتن کو لہرانے سے فضلہ ملے پانی سے پانی کو صاف کر کے پینے تک سب کچھ کیا ہے۔ گیٹس فاؤنڈیشن اپنی نوعیت کا دنیا کا سب سے بڑا خیراتی ادارہ ہے جس کا انڈونمنٹ فنڈ تقریباً 50 ارب ڈالرز ہے جو کہ دنیا کے چند ممالک کے جی ڈی پی سے بھی زیادہ ہے۔  بل گیٹس فاؤنڈیشن کی ویب سائٹ کے مطابق بل گیٹس اور ملینڈا گیٹس نے اس ادارے کے لیے سنہ 1994 سے سنہ 2018 تک کی اپنی دولت سے 36 ارب ڈالرز عطیہ کیے ہیں۔ اس ادارے میں عطیات کرنے والے دوسرے بڑے امریکی ٹائیکون وارن بفٹ ہیں جنھوں نے سنہ 2006 میں اس ادارے کے لیے 30 ارب ڈالرز عطیہ کیے تھے۔  حالانکہ اس فاؤنڈیشن نے دنیا بھر میں اچھے کاموں پر خرچ کیا ہے تاہم بعض افراد نے نجی ادارے کے دنیا کے مختلف ممالک پر اثر و رسوخ کے متعلق خدشات ظاہر کیے ہیں۔ یہ تنظیم امریکہ کے بعد عالمی ادارہ صحت کو عطیات دینے والی سب سے بڑی نجی کمپنی ہے۔   یہ ان کی عالمی صحت کے معاملات میں شمولیت اور وبائی امراض کی صورت میں ہنگامی اتحاد جیسے اقدامات میں سنجیدگی کو ظاہر کرتا ہے۔ ,اپنی نوعیت کا سب سے بڑا نجی خیراتی ادارہ بل اینڈ ملینڈا گیٹس فاؤنڈیشن، عالمی سطح پر غربت اور موذی و وبائی امراض کے خاتمے کی کوششوں کے منصوبوں پر سالانہ اربوں ڈالرز خرچ کرتا ہے۔
 اس موقع پر الہ آباد میں دہشت گردی اور بھگدڑ کے خدشے کے تحت سکیورٹی کے سخت اقدامات کیے گئے ہیں۔ الہ آباد کے آئی جی پی الوک شرما کا کہنا ہے کہ سینٹرل پیراملٹری فورسز کے سات ہزار سے زائد اہلکار تعینات کیے گئے۔  انتظامیہ نے توقع ظاہر کی ہے کہ 2001ء میں منعقدہ کمبھ میلے کے مقابلے میں اس مرتبہ زائرین کی تعداد دس فیصد زیادہ ہو گی۔  کمبھ کے میلے کے موقع پر زائرین دریائے گنگا میں نہاتے ہیں۔ ہندو عقائد کے تحت اس رسم سے گناہ دھلتے ہیں اور جنت کا راستہ کھلتا ہے۔  ماہرین ماحولیات نے پانی کے معائنوں کے حوالے سے بتایا ہے کہ بھارت کے شمال میں گنگا سمیت کوئی بھی بڑا دریا ڈبکی لینے کے قابل نہیں ہے۔  محقق انیل پرکاش جوشی کا کہنا ہے کہ دراصل کوئی دریا بھی دریا نہیں، وہ سب گندے نالے ہیں۔ روزنامہ ٹائمز آف انڈیا کی ایک رپورٹ میں بتایا گیا ہے: ’’کمبھ کے میلے کے دوران آپ گنگا میں ڈبکی لینے کا کوئی ارادہ رکھتے ہیں تو زیادہ امکان یہ ہے کہ آپ زہریلے مادوں کے سُوپ میں تیر رہے ہوں گے۔‘‘  اس رپورٹ میں مزید کہا گیا کہ گندے پانی کو صاف کرنے کے پلانٹس پر اضافی خرچ کے باوجود الہ آباد کے قریب دریائے گنگا میں ابھی تک بہت زیادہ انسانی فضلہ اور کچرہ پایا جاتا ہے۔  دریا کے آلودہ پانی کے باوجود کمبھ کے میلے کا جوش کم نہیں ہوا۔ انتظامیہ کا کہنا ہے کہ چھ اہم دِنوں میں تقریباﹰ نو کروڑ افراد کی جانب سے ڈبکی لگانے کی توقع ہے۔,بھارتی شہر الہ آباد میں کمبھ میلہ آج سے شروع ہو رہا ہے۔ اندرون اور بیرون ملک سے زائرین اس میلے میں شرکت کر رہے ہیں اور توقع ہے کہ پہلے روز ایک کروڑ سے زائد افراد گنگا میں ڈبکی لیں گے۔
کرکٹرز کی پارٹنرز اپنا مقابلہ فٹ بال کے کھیل کی اپنی ’ہم منصب‘ خواتین سے تو نہیں کر سکتیں، لیکن اس کھیل میں وجودِ زن اور اس کے رنگوں کی اہمیت بڑھتی جا رہی ہے۔  اسی تناظر میں 2007ء کے کرکٹ ورلڈ کپ کے موقع پر آئی سی سی یعنی انٹرنیشنل کرکٹ کیوٹی ٹرافی کا اہتمام کیا گیا تھا، اور یہ اعزاز جنوبی افریقہ کے کپتان گریم اسمتھ کی سابقہ گرل فرینڈ سپرماڈل منکی وان ڈیئر ویسٹ ہوئیزن کو دیا گیا تھا۔  لبرٹی اسٹار سنگر جیسیکا ٹیلر بھی کسی سے پیچھے نہیں ہیں۔ وہ اپنے شوہر کیون پیٹرسن کا حوصلہ بڑھانے کے لیے کھیل کے وقت موجود ہوتی ہیں۔ انہوں نے پیٹرسن کے ساتھ دوروں میں شریک رہنے کے لیے اپنی گلوکاری کا سلسلہ روک رکھا ہے۔ اس کے ساتھ ہی وہ اپنے بیٹے کی پرورش پر بھی دھیان دے رہی ہیں، جس کی پیدائش گزشتہ برس مئی میں ہوئی تھی۔  تاہم پیٹرسن گزشتہ برس آسٹریلیا میں ہونے والی ایشز ٹیسٹ سیریز کے موقع پر تنہا پڑ گئے تھے۔ اس وقت انگلینڈ کے کرکٹ کوچ اینڈی فلاور نے کھلاڑیوں پر پابندی عائد کر دی تھی کہ وہ اپنی بیویوں یا گرل فرینڈز کو دوروں کے موقع پر ساتھ نہیں رکھ پائیں گے۔  جنوبی افریقہ کے کرکٹ بورڈ نے بھی اپنے کھلاڑیوں پر ایسی ہی پابندی عائد کر رکھی ہے، تاہم ورلڈ کپ کے دوران کرکٹرز کو اپنی پارٹنرز سے ملنے کی اجازت دی جائے گی۔ ,کرکٹ ورلڈ کپ شروع ہونے میں چند ہی دن باقی ہیں۔ اس بات کا چرچا بھی ہے کہ ورلڈ کپ میں ایکشن صرف کھیل کے میدان تک ہی محدود نہیں ہو گا، بلکہ اسٹار کرکٹرز کی بیویاں اور گرل فرینڈز بھی اس ٹورنامنٹ میں رنگ بھریں گی۔
ایمنسٹی انٹرنیشنل نے حکومت پر پریشان کرنے کا الزام عائد کرتے ہوئے بھارت میں اپنی سرگرمیا ں بند کردیں۔ تنظیم کا کہنا ہے کہ انسانی حقوق کی خلاف ورزیوں پر اس کی رپورٹ کی وجہ سے حکومت اسے نشانہ بنا رہی ہے۔  حقوق انسانی کی معروف عالمی تنظیم ایمنسٹی انٹرنیشنل کہنا ہے کہ بھارتی حکومت نے اسے اس قدر پریشان کر رکھا ہے کہ اب اس کے پاس بھارت میں اپنی سرگرمیاں بند کرنے سوا کوئی چارہ نہیں ہے۔ تنظیم کا کہنا ہے کہ بھارت میں انسانی حقوق کی خلاف ورزیوں سے متعلق اس نے جو رپورٹیں جاری کی ہیں، حکومت اس سے برہم ہو کر اس کے پیچھے پڑی تھی اور اس نے ادارے کے تمام اکاؤنٹ سیل کر دیے ہیں، اس لیے اب اس کے پاس اپنا دفتر بند کرنے کے سوا کوئی راستہ نہیں رہ گیا ہے۔ بھارت میں انسانی حقوق کی مختلف تنظیمیں اور سماجی کارکن بہت پہلے سے یہ آواز اٹھاتے رہے ہیں کہ مودی حکومت گزشتہ چند برسوں سے ان تمام آزاد تنظیموں کو بند کرنے کی کوشش میں ہے جو ملک میں ہونے والی انسانی حقوق کی خلاف ورزیوں پر آواز اٹھاتی ہیں۔ معروف سماجی کارکن شبنم ہاشمی کہتی ہیں کہ اس حکومت نے تو ملک کی سینکڑوں تنظیموں کی فنڈنگ کا نظام تبدیل کر کے بند کروا دیا ہے۔ بھارتی حکومت نے 2017 میں بھی ایمنسٹی کے خلاف کارروائی کی تھی اور اس کے اکاؤنٹ سیل کر دیے تھے تاہم تنظیم نے اس کے خلاف عدالت سے رجوع کیا تھا اور اسے راحت ملی گئی تھی۔ بھارتی حکومت نے ایمنسٹی پر غیر قانونی طور پر بیرونی ممالک سے فنڈز حاصل کرنے کا الزام عائد کیا ہے اور اسی لیے انفورسمنٹ ڈائریکٹوریٹ اس معاملے کی تفتیش کر رہی ہے۔,ایمنسٹی انٹرنیشنل نے حکومت پر پریشان کرنے کا الزام عائد کرتے ہوئے بھارت میں اپنا آپریشن بند کر دیا ہے۔ تنظیم کا کہنا ہے کہ انسانی حقوق کی خلاف ورزیوں پر اس کی رپورٹ کی وجہ سے حکومت اسے نشانہ بنا رہی ہے۔ 
 چھ ماہ کے اندر یہ اس نوعیت کا تیسرا واقعہ ہے جب گلگت سے تعلق رکھنے والے شیعہ افراد کو مسلح شدت پسندوں نے گولیاں مار کر ہلاک کیا ہے۔ یہ واقعہ شمال مغربی ضلع مانسہرہ میں پیش آیا۔ مسافروں سے بھری یہ بس راول پنڈی اور گلگت شہر کے درمیان سفر کر رہی تھی۔ گلگت میں شیعہ مسلک سے تعلق رکھنے والے افراد کی اکثریت آباد ہے۔  اس بارے میں مانسہرہ کے انتطامی امور کے سربراہ خالد عمر زئی کا کہنا تھا: ’’دس سے بارہ افراد فوجیوں کا یونی فارم پہنے ہوئے تھے۔ انہوں نے بس کو رکوا کر اس میں موجود افراد کو زبردستی باہر نکالا، ان کے دستاویزات چیک کیے اور پھر کم از کم بیس افراد کو گولیاں مار کر ہلاک کر دیا۔ یہ تمام افراد شیعہ تھے۔‘‘  مانسہرہ کی پولیس کے سربراہ شیر اکبر خان کے مطابق ہلاک ہونے والوں کی تعداد انیس ہے۔ ان کا کہنا تھا، ’’مسلح افراد فوجی یونی فارم پہنے ہوئے تھے۔ انہوں نے تین بسوں کو روکا، لوگوں کے شناختی کارڈ جانچے اور ان پر فائرنگ کر دی۔‘‘  وزیر اعلیٰ گلگت بلتستان نے اس واقع کے بعد اعلیٰ حکام کی ایک ایمرجنسی میٹنگ طلب کی اور انہیں علاقے میں سکیورٹی کے انتظامات بہتر بنانے کا حکم دیا۔ انہوں نے مسلح افراد کی فوری گرفتاری کے احکامات بھی جاری کیے۔  امسال اٹھائیس فروری کو مسلح افراد نے گلگت کے ضلے کوہستان میں اٹھارہ شیعہ مسلمانوں کو جب کہ تین اپریل کو گلگت کے جنوب میں واقع ایک علاقے میں سنی مسلمانوں کے ایک ہجوم نے نو شیعہ مسلمانوں کو بسوں سے اتار کر ہلاک کیا تھا۔,پاکستانی حکام کے مطابق جمعرات کے روز پاکستان کے شمالی علاقے مانسہرہ میں ایک مسافر بردار بس پر مسلح افراد نے حملہ کر کے کم از کم بیس شیعہ مسلمانوں کو قریب فاصلے سے گولیاں مار کر ہلاک کر دیا۔
رونالڈو ایورٹن سے شکست کے بعد غصے میں دکھائی دیے مانچسٹر یونائیٹڈ کے سٹرائیکر اور پرتگال کے کپتان کرسچیانو رونالڈو کو برطانوی پولیس کی طرف سے ایک مداح کا فون توڑنے کے بعد تحقیقات کا سامنا ہے۔  سوشل میڈیا پر شیئر کی گئی ایک ویڈیو میں رونالڈو کو ایورٹن کلب کے ساتھ میچ میں شکست کے بعد ایک بچے کا فون پھینکتے دیکھا جاسکتا ہے۔  عالمی شہرت یافتہ 37 برس کے رونالڈو نے سوشل میڈیا پر اس واقعے کے بعد معافی مانگ لی ہے اور مداح کو میچ دیکھنے کی دعوت دی ہے۔  انھوں نے کہا ’ہمیں اس وقت مشکل صورتحال کا سامنا ہے اور ایسے لمحات میں جزبات پر کنٹرول رکھنا آسان نہیں ہوتا۔  'میں ان نوجوانوں کے لیے ایک مثال قائم کرنا چاہتا ہوں جو کہ اس خوبصورت کھیل سے محبت کرتے ہیں۔ میں اپنے غیر مناسب رویے کے لیے معافی مانگتا ہوں اور اگر ممکن ہو تو میں اس مداح کو اولڈ ٹریفورڈ میں میچ دیکھنے کی دعوت بھی دیتا ہوں۔‘ یاد رہے کہ سنیچر کو ایورٹن سے ایک کے مقابلے میں صفر سے میچ ہارنے کے بعد یونائیٹڈ کے لیے اگلی چیمپیئنز لیگ کے لیے کوالیفائی کرنے کے چانسز ماند پڑ گئے ہیں۔  ایورٹن سے 1-0 سے میچ ہارنے کے بعد یونائٹڈ کے کا آنے والی چیمپیئنز لیگ میں کھیلنا مشکل لگ رہا ہے مقامی پولیس کا کہنا کہ وہ 'تشدد کے ایک مبینہ واقعے، کے خلاف تحقیقات کر رہے ہیں جو کہ گوڈیسن پارک میں سنیچر کے روز پیش آیا۔‘  گوڈیسن پارک ایورٹن فٹبال کلب کا ہوم گراؤنڈ ہے۔ پولیس کے ترجمان کے مطابق دونوں کلبوں کے ساتھ اس اس حوالے سے بات چیت جاری ہے۔  پولیس نے بتایا کہ 'ڈھائی بجے کے قریب جب کھلاڑی میدان سے جارہے تھے تو ایک بچے پر مبینہ طور پر ایک کھلاڑی کی طرف سے تشدد کیا گیا۔ اس حوالے سے تحقیقات جاری ہیں، سی سی ٹی وی اور عینی شاہدین کی مدد سے یہ جاننے کی کوشش کی جا رہی ہے کہ کوئی غیر قانونی واقعہ پیش آیا یا نہیں۔ کسی کے پاس اس واقعے سے متعلق کوئی بھی معلومات ہوں تو وہ پولیس سے سوشل میڈیا ڈیسک کے ذریعے رابطہ کرے۔‘ مانچسٹر یونائیٹڈ نے کہا کہ وہ اس مبینہ واقعے کے بارے میں معلوم ہے اور وہ پولیس کے ساتھ تعاون کررہے ہیں۔,مانچسٹر یونائیٹڈ کے سٹرائیکر اور پرتگال کے کپتان کرسچیانو رونالڈو نے میچ میں شکست کے بعد ایک مداح کا فون توڑنے کے بعد معافی مانگ لی ہے
دانش مرزا کو جرمنی کے شمال مشرقی شہر شویٹ کے ٹاؤن ہال میں جرمن چانسلر انگیلا میرکل سے ملاقات کا موقع ملا جس میں میرکل نے وعدہ کیا کہ وہ ہنر مند افراد کی سیاسی پناہ کے طریقہ کار کو بہتر کرنے کے لیے جلد قانون سازی کریں گی۔ اور آج جمعہ سات جون کو جرمن  پارلیمنٹ نے ایک نئی پالیسی پیکج کو قانون کی شکل دے دی ہے۔ اس میں ’گے اورڈنیٹے- رؤک کہیر- گیزسٹس‘ بھی شامل ہے جس کا مطلب ہے ملک میں بسانے کا منظم قانون ۔ تاہم بہت سے قانونی ماہرین اور جرمنی کی لیفٹ پارٹی کے سیکرٹری جنرل ژؤرگ شنائیڈر کا کہنا ہے کہ یہ قانون غیر آئینی ہے۔ ان کا استدلال ہے کہ سیاسی پناہ کے متلاشیوں کو ملنے والی مراعات کا ان کی طرف سے حکام سے تعاون نہ کرنے کی صورت میں خاتمہ، یا ان کی ملک بدری سے قبل ہی انہیں حراست میں رکھنا اور باقاعدہ جیلوں میں رکھنے جیسے اقدامات دراصل جرمن آئین کی خلاف ورزی ہیں۔ اس قانونی پیکج میں ایک ایسا قانون بھی ہے جس کا مقصد ہنر مند غیر یورپی غیر ملکیوں کو جرمنی کی لیبر مارکیٹ کا حصہ بنانے کے عمل میں آسانی فراہم کرنا ہے۔ اس سے وہ لوگ بھی فائدہ اٹھا سکیں گے جنہوں نے سیاسی پناہ کی درخواست دے رکھی ہو اور وہ بھی جو کسی تیسرے ملک میں ورک ویزا کے لیے اپلائی کرتے ہیں۔,جرمن ارکان پارلیمان کے منظور کردہ قانون کا مقصد یہ کہ تارکین وطن کے جرمن معاشرے میں انضمام کو آسان بنانا ہے لیکن ساتھ ہی سیاسی پناہ کے ناکام امیدواروں کی ملک بدری کی راہ بھی ہموار ہو گی۔
پائلٹس اپنی تنخواہوں میں چھ فیصد اضافے کا مطالبہ کر رہے ہیں۔ اس کے علاوہ روزگار کے تحفظ اور لفتھانزا انتظامیہ میں لیبر یونین کے اثر ورسوخ بڑھانے کا مطالبہ بھی کیا جا رہا ہے۔ دریں اثناء بتایا گیا ہے کہ اس چار روزہ ہڑتال کے دوران روزانہ پرواز کرنے والے 1800 لفتھانزا جہازوں میں سے کم از کم 800 پرواز نہیں کریں گے۔ جرمنی کے ٹرانسپورٹ کے وزیر نے لفتھانزا کے مذاکرات کاروں اور پائلٹس کی انجمن کے عہدیداروں سے اپیل کی ہے کہ وہ پیر کے روز سے ہڑتال کا آغاز کرنے سے پہلے حکومت کے ساتھ مذاکرات کی میز کا رخ کریں۔ لفتھانزا میں پائلٹس کی ہڑتال کی کال نے جرمن ریلوے کمپنی کو بھی ایک نئی تحریک دی ہے۔ ’ڈوئچے بان‘ مسافروں کو زیادہ سے زیادہ سہولیات فراہم کرتے ہوئے جرمن ایئر لائن کے ایک بڑے حریف کی حیثیت سے مقابلے پر ہے۔ ساتھ ہی ’رینٹل کار سروس‘ تیزی سے ہوائی اڈوں کی طرف بڑھتی دکھائی دے رہی ہے اور لفتھانزا کی پروازوں کے مسافروں کو اپنی طرف مرغوب کر رہی ہیں۔ لفتھانزہ کے دو اہم فضائی حریف ’ایئر برلن ‘ اور’ریان ایئرویز‘ بھی سرگرم ہوچکی ہیں۔ ,جرمنی میں فضائی کمپنی لفتھانزہ میں پائلٹس کی تنظٰم ’کاک پٹ‘ نے مطالبات کے حق میں چار روزہ ہڑتال کی دھمکی دے رکھی ہے جس کے باعث فضائی کمپنی اور حکومت دونوں پریشانی کا شکار ہیں۔
 انٹرنیشنل کرائسس گروپ نے بتایا ہے کہ مادیسی اقلیت کا نئے دستور کے حوالے سے غصہ ختم نہیں ہوا اور نہ ہی اِس کی شدت میں کمی واقع ہوئی ہے بلکہ اِس اقلیت کے اندر پائی جانے والی بے اطمینانی کی کیفیت پرتشدد فسادات کا اشارہ دے رہی۔ اِس بیان میں یہ بھی کہا گیا ہے کہ حکومت اور مادیسی کمیونٹی کے رہنماؤں کے درمیان مذاکرات بھی ثمرآور نہیں ہو سکے ہیں۔ بحرانوں پر نگاہ رکھنے والے بین الاقوامی گروپ کا خیال ہے کہ نئے دستور کے نفاذ سے نیپال میں امن اور یکجہتی کے نئے دور کے آغاز کا جو اندازہ لگایا گیا تھا وہ درست ثابت ہوتا دکھائی نہیں دے رہا ہے۔  انٹرنیشنل کرائسس گروپ نے اپنی تجزیاتی رپورٹ میں واضح کیا ہے کہ نیپال کی مقامی اکثریتی آبادی کو نئے دستور میں پائی جانے والی خامیوں کو اولاً تسلیم کرنا ضروری ہے اور پھر اِن کو دور کرنے کی طرف توجہ دینی چاہیے تاکہ ملک میں امن و سلامتی کی فضا کو کسی سیاسی بےچینی سے گہرے نقصانات نہ پہنچ پائیں۔ رپورٹ میں پارلیمنٹ کی بڑی سیاسی جماعتوں کو مشورہ دیا گیا ہے کہ وہ اپنی اُن کوششوں کو دوگنا کردیں جو مادیسی کمیونٹی کی سیاسی بےچینی کو رفع کرنے کے سلسلے میں کی جا رہی ہیں۔,نئے دستور کے نفاذ کے بعد نیپال میں سیاسی بےچینی کا خاتمہ بظاہر کسی بڑے طوفان سے قبل کی خاموشی خیال کی جا رہی ہے۔ انٹرنیشنل کرائسس گروپ نے اِس بےچینی کو اندر ہی اندر پلنے والے ایک پرتشدد تنازعے کا پیش خیمہ قرار دیا ہے۔
کابل سے ہفتہ چوبیس جولائی کو ملنے والی نیوز ایجنسی اے ایف پی کی رپورٹوں میں وزارت داخلہ کے حوالے سے بتایا گیا ہے کہ حالیہ مہینوں میں طالبان عسکریت پسندوں نے اپنی مسلح سرگرمیوں میں تیزی لاتے ہوئے جو پیش قدمی شروع کر رکھی ہے، اسے روکنے اور تشدد پر قابو پانے کے لیے رات کے وقت کرفیو لگا دینے کا فیصلہ ضروری ہو گیا تھا۔ طالبان نے اپنی وسیع تر پیش قدمی مئی کے اوائل میں شروع کی تھی۔ اس دوران وہ افغانستان کے ہمسایہ ممالک کے ساتھ اہم سرحدی گزرگاہوں اور درجنوں اضلاع پر قبضہ کر لینے کے علاوہ کئی صوبائی دارالحکومتوں کے محاصرے بھی کر چکے ہیں۔ وزارت داخلہ کے جاری کردہ ایک بیان میں کہا گیا ہے، ''پرتشدد کارروائیوں اور طالبان کی نقل و حرکت کو روکنے کے لیے ملک کے 34 میں  سے 31 صوبوں میں یہ کرفیو ہر رات دس بجے سے لے کر صبح چار بجے تک نافذ رہا کرے گا۔‘‘ طالبان کے زوال کے بعد اقوام متحدہ کی چھتری تلے افغانستان پر چار بڑے نسلی گروپوں کے رہنما بون کے قریبی مقام پیٹرزبرگ کی کانفرنس میں شریک ہوئے۔ شرکاء نے جمہوریت کے نفاذ کے لیے پانچ دسمبر 2001ء کو صدر حامد کرزئی کے تحت عبوری حکومت کے قیام پر اتفاق کیا۔ افغانستان میں نیٹو کے جنگی مشن کا اختتام ہو گیا ہے۔ بین الاقوامی برادری مستقبل میں بھی افغانستان کو اربوں ڈالر بطور امداد فراہم کرے گی۔ لیکن افغانستان کے لیے آزادی اور خود مختاری کی طرف جانے والا یہ راستہ کانٹوں سے بھرپور ہے۔,افغانستان میں صدر غنی کی حکومت نے طالبان عسکریت پسندوں کی پیش قدمی روکنے کے لیے ملک کے 34 میں سے 31 صوبوں میں شبینہ کرفیو نافذ کر دیا ہے۔ کابل میں وزارت داخلہ کے مطابق یہ کرفیو رات دس سے صبح چار بجے تک نافذ رہا کرے گا۔
بھارت میں جن متنازعہ ذرعی قوانین کے خلاف گزشتہ ڈیڑھ ماہ سے زیادہ مدت سے احتجاجی مظاہرے جاری ہیں ان کے نفاذ پر سپریم کورٹ نے منگل بارہ جنوری کو روک لگا دی ہے۔ عدالت عظمی نے کسانوں سے بات چیت کے لیے ماہرین پر مشتمل ایک کمیٹی تشکیل دینے کا حکم دیا ہے جو فریقین سے بات چیت کے بعد اس بحران کا حل تلاش کرے گی۔ بھارتی حکومت نے گزشتہ ستمبر میں ان متنازعہ ذرعی قوانین کو وضع کیا تھا اور اس کا موقف تھا کہ یہ قوانین جلد بازی میں نہیں وضع کیے گئے بلکہ گزشتہ دو عشروں کی غور وخوض کا نتیجہ ہیں اس لیے عدالت ان کے خلاف حکم امتناع سے گریز کرے۔ تاہم عدالت نے صورت حال کی سنگینی کے مد نظرحکومت کے موقف کو مسترد کر دیا۔ عدالت کا کہنا تھا کہ وہ اس مسئلے کا دیرینہ حل چاہتی ہے اسی لیے اس نے کمیٹی تشکیل دینے کا فیصلہ کیا ہے۔ ''ہمیں آپ اس کمیٹی سے متعلق نام دیجئے اور ہم پھر ہم فیصلہ کریں گے۔'' اطلاعات کے مطابق عدالت کی تشکیل کردہ اس کمیٹی میں کسان تنظیموں سمیت حکومت کے نمائندے بھی شامل ہوں گے۔  بھارت میں متنازعہ زرعی قوانین کے خلاف کسانوں کی تحریک سے پیدا شدہ بحران کو ختم کرنے کے لیے حکومت کے ساتھ کئی ادوار کی بات چیت اب تک ناکام رہی ہے اور فریقین کے اپنے اپنے موقف پر مُصر رہنے کی وجہ سے تعطل ہنوز برقرار ہے۔ دھرنے پر بیٹھے اب تک چالیس سے زیادہ کسان ہلاک ہو چکے ہیں جبکہ زبردست سردی اور بارش کے سبب میدان میں بیٹھے مظاہرین کے لیے مشکلیں بڑھتی جا رہی ہیں۔,بھارتی سپریم کورٹ نے متنازعہ ذرعی قوانین کے نفاذ پر تا حکم ثانی روک لگا دی اور بحران کو حل کرنے کے لیے ماہرین کی ایک کمیٹی تشکیل دینے کا فیصلہ کیا ہے۔
بھارت کے زیر انتظام کشمیر میں قانون نافذ کرنے والے اداروں کے اہلکاروں کے ہاتھوں عام شہریوں کی ہلاکتوں کے خلاف مظاہروں اور ان مظاہروں میں انسانی جانوں کے مزید ضیاع کے خلاف عوامی غم و غصہ یوں تو گزشتہ کئی ہفتوں سے جاری ہے تاہم گزشتہ ویک اینڈ پر یہ صورت حال اور بھی تشویشناک ہو گئی۔ مسلم اکثریتی آبادی والے کشمیر میں مظاہروں کی تازہ لہر جمعے کے روز شروع ہوئی تھی، جس میں کل اتوار کے روز صرف ایک دن میں کم ازکم آٹھ افراد مارے گئے تھے۔ اتنی زیادہ تعداد میں ہلاکتوں کے باعث اتوار یکم اگست کا دن کشمیر میں ایک ’’خونریز اتوار‘‘ ثابت ہوا۔ لیکن یہ سلسلہ یہیں پر ہی ختم نہیں ہوا بلکہ پیر کے روز ہفتے کو ہونے والی جھڑپوں میں آنسو گیس کا ایک شیل لگنے سے زخمی ہونے والا ایک اور نوجوان جنوبی کشمیر کے ایک قصبے میں ایک ہسپتال میں دم توڑ گیا اور یوں عوامی مظاہروں کی موجودہ لہر کے دوران صرف جمعے سے اب تک ہلاک ہونے والوں کی تعداد پندرہ ہو گئی۔ بھارت کے زیر انتظام جموں کشمیر میں وزیر اعلیٰ عمر عبداللہ کی قیادت میں قائم ریاستی حکومت گیارہ جون سے جاری ان حکومت مخالف مظاہروں پر قابو پانے میں ناکام رہی ہے اور عوامی احتجاج کی اس لہر کے دوران ہلاک ہونے والوں کی تعداد بھی مسلسل بڑھتی ہی جا رہی ہے۔,بھارت کے زیر انتظام ریاست جموں کشمیر کی وادیء کشمیر میں ویک اینڈ پر ہونے والے خونریز مظاہروں کے دوران ہلاکتوں کی تعداد پیر کے روز مزید اضافے کے ساتھ کم ازکم پندرہ ہو گئی۔
جرمن ٹیم کے مداحوں کے لئے وہ لمحے انتہائی مایوسی کا باعث بنے، جب پاؤل نامی معروف آکٹوپس نے سپین کو اس میچ کا فاتح قرار دیا۔ اسی طرح شہرChemnitz کے چڑیا گھرمیں بھی لیون نامی ایک ’سیہ‘ سے جرمنی اور سپین کے سیمی فائنل کی پیشین گوئی کروائی گئی۔ اس نے بھی سپین کو ہی اس میچ کا فاتح قرار دیا۔  کچھ بھی ہو یہ حقیقت ہے کہ جرمنی اور سپین نے اب تک بہترین کھیل کا مظاہرہ کیا ہے۔ اب سیمی فائنل سے قبل دونوں ٹیموں کےکھلاڑی ایک دوسرے کی تعریفیں کرتے نظر آ رہے ہیں۔ جرمن کھلاڑی باستیان شوائن شٹائیگر کی نظر میں سپین انگلینڈ اورارجنٹائن سے زیادہ سخت حریف ثابت ہو گا۔ ہسپانوی فارورڈ ڈاوڈ وِیا کہتے ہیں کہ جرمن ٹیم کے کھیل کو دیکھ کر یہ کہا جا سکتا ہے کہ ان کا جذبہ انتہائی بلندیوں پر ہے۔ سپین کے کوچ دیل بوسکے کے خیال میں بھی یہ مقابلہ آسان نہیں ہوگا۔ ان کے بقول سب کو اس پر فخر ہونا چاہیے کہ جرمنی، ہالینڈ اورسپین نے سیمی فائنل تک رسائی حاصل کی ہے۔  بہرحال یہ بات اب واضح ہے کہ فٹ بال کا عالمی کپ یورپ میں ہی رہے گا۔ سپین میں نہ صرف اپنی ٹیم کی سیمی فائنل تک تاریخی رسائی پر خوشیاں منائی جا رہی ہیں بلکہ جب گزشتہ روز عالمی شہرت یافتہ آکٹوپس پاؤل اورلیون نامی سیہ نے سپین کے حق میں فیصلہ دیا تو ان خوشیوں کو چار چاند لگ گئے۔ پاؤل کے مطابق ہسپانوی ٹیم کو ایک صفر سے کامیابی حاصل ہوگی۔,بدھ کے روز جرمنی اور سپین فیفا ورلڈ کپ کے دوسرے سیمی فائنل میں ایک دوسرے کے مد مقابل ہو رہے ہیں۔ پاؤل نامی آکٹوپس اور لیون نامی کانٹے دار سیہ نے بھی سپین کو اس میچ کا فاتح قرار دیا ہے۔
46 سالہ اکرم رضا نے پاکستان کے لیے 49 ایک روزہ میچز کھیلے جبکہ انہیں نو ٹیسٹ میچوں میں پاکستان ٹیم کا حصہ بنایا گیا۔ گیارہ برس قبل انہیں میچ فکسنگ کے الزام میں جرمانے کا سامنا کرنا پڑا تھا۔ اکرم رضا کو لاہور پولیس نے دیگر چھ افراد کے ہمراہ لاہور شہر کے ایک مصروف کاروباری علاقے سے اس وقت حراست میں لیا گیا، جب پولیس نے بک میکرز کے ایک گروہ کے ایک ٹھکانے پر چھاپہ مارا۔ یہ گروہ آئی پی ایل کے میچوں پر سٹے بازی میں مصروف رہا ہے۔ پولیس کے مطابق چھاپے کے دوران ٹیلی فون سیٹ، کمپیوٹر، ٹی وی اور بھاری نقدی برآمد کی گئی ہے۔ پاکستان میں ڈومیسٹک کرکٹ میں امپائرنگ کے فرائض انجام دینے والے سابق ٹیسٹ کھلاڑی رضا کو سن 2000ء میں جسٹس ملک محمد قیوم کے تحقیقاتی کمیشن نے میچ فکسنگ کے الزام میں جرمانے کی سزا سنائی تھی۔ ان کے ساتھ سابق ٹیسٹ کپتان سلیم ملک سمیت دیگر پانچ کھلاڑی بھی شامل تھے۔ جسٹس قیوم انکوائری میں سلیم ملک اور سابق فاسٹ بولر عطاالرحمان پر تاحیات پابندی بھی عائد کی گئی تھی۔ پاکستانی حکومت نے یہ ایک رکنی تحقیقاتی کمیشن آسٹریلیا کے کھلاڑیوں شین وارن اور مارک وا کے ان الزامات کے بعد قائم کیا تھا، جن میں کہا گیا تھا کہ سلیم ملک نے سن 1995 میں پاکستانی ٹیم کے دورہ آسٹریلیا کے دوران انہیں رشوت کی پیشکش کی تھی۔ واضح رہے کہ حراست میں لیے جانے والے سابق اسپنر رضا بھی اس دورے میں پاکستانی ٹیم کا حصہ تھے۔ اس سے قبل رواں برس کے آغاز میں تین پاکستانی کھلاڑیوں سلمان بٹ، محمد عامر اور محمد آصف پر سپاٹ فکسنگ کے الزامات کے تحت پابندی عائد کی گئی ہے۔,پاکستانی شہر لاہور میں پولیس نے سابق ٹسیٹ اسپنر اکرم رضا کو بھارتی پریمیئر لیگ کے میچوں پر سٹہ کھیلنے کے الزام میں اتوار کے روز حراست میں لے لیا ہے۔ ان کے ساتھ دیگر چھ افراد کو بھی گرفتار کیا گیا ہے۔
 خبر رساں ادارے اے ایف پی نے چین کے سرکاری میڈیا کے حوالے سے بتایا ہے کہ پراپرٹی کے کاروبار سے وابستہ ایک کروڑ پتی بزنس مین کو حراست میں لے لیا گیا ہے۔ اس پر الزام ہے کہ وہ دسمبر 1999ء میں ایک بینک میں ڈکیتی کی واردات میں ملوث تھا۔  چین کے سرکاری میڈیا نے اس ملزم کا نام شی بتایا ہے۔ مقامی میڈیا کے مطابق شی ایک ایسے پانچ رکنی گینگ کا سربراہ تھا، جس نے سولہ برس قبل ہونان صوبے میں واقع ایک بینک سے 2.08 ملین یوآن لوٹ لیے تھے۔ آج کل یہ رقم 33 لاکھ امریکی ڈالر کے برابر بنتی ہے۔  ذرائع ابلاغ کے مطابق اس بینک ڈکیتی کے بعد شی نے اپنے حصے کی لوٹی ہوئی رقم بزنس میں لگائی اور ترقی کرتا ہوا کروڑ پتی بن گیا۔ بتایا گیا ہے کہ وہ اس وقت متعدد کمپنیوں کا مالک بن چکا ہے۔ یہ واضح نہیں کہ پولیس نے اتنے برسوں بعد کس طرح اس ملزم کا کھوج لگایا  ڈکیتی کی اس واردات کے دوران ڈاکوؤں نے فائرنگ بھی کی تھی، جس کی وجہ سے ایک گارڈ اور بینک کا ایک ملازم شدید زخمی ہو گئے تھے۔ یوں یہ ڈاکا ملکی سطح پر ایک سنسنی خیز خبر بن گیا تھا۔  یہ واضح نہیں کہ پولیس نے اتنے برسوں بعد کس طرح اس ملزم کا کھوج لگایا۔ صرف اتنا بتایا گیا ہے کہ تحقیقاتی ٹیم نے اپنی دس ماہ کی تفتیش میں ’سائنسی ڈیٹا اور انسانی عقل‘ کا استعمال کیا۔,چین میں ایک ایسے کروڑ پتی بزنس مین کو گرفتار کر لیا گیا ہے، جس نے سولہ برس قبل ایک بینک لوٹ کر ڈاکے کی رقم سے اپنا کاروبار شروع کیا تھا۔
جرمن کابینہ کا اگلا ہفتہ وار اجلاس بدھ آٹھ اپریل کو ہونے جا رہا ہے، جس میں غیر ملکی سرمایہ کاری کے قوانین میں ترمیم کا معاملہ نمٹایا جائے گا۔ برلن حکومت کے چند ذرائع نے نام مخفیرکھنے کی شرط پر یہ بات خبر رساں ادارے اے ایف پی کو بتائی۔ جرمنی میں غیر ملکی سرمایہ کاری سے متعلق قوانین میں ترمیم کا معاملہ، کورونا وائرس کی وبا سے قبل ہی سے زیر غور تھا۔ بحران کے دوران ضروری ساز و سامان کی قلت سے معاملے نے ایک مرتبہ پھر اہمیت پکڑ لی ہے۔ ایک حکومتی ذریعے نے فنکے میڈیا گروپ کو بتایا، ''حالیہ ہفتوں کےتجربے سے ہم نے سیکھا کہ عوام کی جان بچانے والی ویکسین اور دیگر ضروری سامان کی فراہمی کا دارومدار ملکی کمپنی پر ہی ہو سکتا ہے۔‘‘ مجوزہ ترمیم سے یہ کوشش کی جائے گی کہ اگر یورپی یونین سے باہر کا کوئی سرمایہ کار، کسی جرمن کمپنی کو خریدنے کی کوشش کرے، تو برلن حکومت کا سودے کو روکنا آسان ہو۔ موجودہ قوانین کے تحت سرمایہ کاری روکنے کے لیے حکومت کو یہ ثابت کرنا پڑتا ہے کہ متعلقہ سودا'حقیقی خطرہ‘ ہے۔ جبکہ مجوزہ ترمیم کے بعد محض خطرے کے امکان پر ایسا کرنا ممکن ہو گا۔,جرمنی میں غیر ملکی سرمایہ کاری سے متعلق قوانین میں ترمیم کی جا رہی ہے۔ اس ترمیم کامقصد جرمن کمپنیوں کی ملکیت غیر ملکی قوتوں کے ہاتھ لگنے سے روکنا ہے۔
کیمبرج سے تعلیم یافتہ عمار علی جان بطور ايسوسی ايٹ پروفيسر پنجاب يونيورسٹی سے وابستہ تھے۔ يونيورسٹی انتظامیہ نے انہیں تدریسی فرائض سرانجام دینے سے روکے جانے کی تصدیق کرتے ہوئے کہا کہ یہ احکامات عمار کے ’’ریاست مخالف نظریات کو فروغ دینے کی اطلاعات‘‘ ملنے کے باعث جاری کیے گئے تھے۔ عمار ایسے الزامات کی سختی سے تردید کرتے ہیں اور ان کا کہنا ہے کہ جامعہ کی انتظامیہ کو پسند نہیں کہ طلبہ سوال پوچھیں اور’’پشتون تحفظ موومنٹ‘‘ سے ہمدردی کو بہانہ بناتے ہوئے عمار کو پڑھانے سے روکا گیا ہے۔ گزشتہ برس تدریس کے شعبے ہی سے وابستہ پروفيسر سلمان حيدر بھی ’جبری گمشدگی‘ کا نشانہ بنے تھے۔ عمار علی جان کے ساتھ پیش آنے والے اس واقعے سے متعلق ڈی ڈبلیو اردو سے گفتگو کرتے ہوئے سلمان حيدر کا کہنا تھا، ’’ملک ميں جو بھی واقعات ہوں چاہے وہ سماجی ہوں، معاشی يا سياسی، اگر ان پر يونيورسٹیيوں ميں بات نہيں ہو گی تو پھر کہاں ہو گی؟ ریاست کے خیال میں سماج ميں اٹھنے والی سياسی تحريکوں پر مباحثوں کے ليے اگر يونيورسٹی بھی ايک مناسب جگہ نہيں ہے تو پھر اسٹيبلشمنٹ يہ پيغام دينے کی کوشش کر رہی ہے کہ وہ جو کچھ بھی کر رہی ہے اسے کرنے ديا جائے اور لوگ منہ پر تالے لگا کر بيٹھ جائيں۔‘‘,پنجاب يونيورسٹی کے ايسوسی ايٹ پروفيسر عمار علی جان جب ايک روز يونيورسٹی پڑھانے پہنچے تو ان کے دفتر کو تالا لگا ہوا تھا۔ جامعہ پنجاب کی انتظامیہ نے انہیں تدریسی فرائض سرانجام دینے سے روک دیا۔
" دوسری جانب یہ حقیقت بھی عیاں ہے کہ جرمنی میں روز بروز عوام کا ایک طبقہ اقتصادی خوشحالی سے محروم ہوتا جا رہا ہے۔ سماجی مساوات اور خوشحالی کے لیے سرگرم جرمن انجمن کے مینیجنگ ڈائریکٹر اُلرش شنائڈر نے نئی سالانہ رپورٹ جاری کی ہے جس میں انہوں نے جرمنی میں بڑھتی ہوئی غربت کی نشاندہی کی ہے۔  یہ رپورٹ 2014ء میں کروائے جانے والے ایک مائیکرو سینسز یا مختصر مردم شماری کے اعداد و شمار پر مبنی ہے۔ اس رپورٹ کے مطابق جرمنی میں بڑھتی ہوئی غربت کا سب سے زیادہ شکار بچوں کی تنہا پرورش کرنے والے افراد، بے روزگار اور پینشن یافتہ ملازمین ہیں۔ 2014ء گرچہ اقتصادی نموں کے اعتبار سے جرمنی کے لیے بہت اچھا سال ثابت ہوا تھا تاہم اس کے اثرات غربت کی شرح میں کسی خاطر خواہ کمی کا سبب نہیں بن سکے اور 2003ء کے مقابلے میں غربت کی شرح میں محض 0,1 فیصد کمی آئی۔  مجموعی طور پر 15 فیصد سے زائد جرمن عوام کا شمار غربت کے شکار طبقے میں ہوتا ہے۔ یورپی سطح پر ان اعداد و شمار کے لحاظ سے جرمنی درمیانی پوزیشن پر ہے۔ دنیا کے دیگر نام نہاد مطلق غریب ممالک، جہاں انسانوں کی بقا کو خطرات لاحق ہیں، انہیں سر چھپانے کو جگہ اور پیٹ بھرنے کو غذا میسر نہیں، کے مقابلے میں جرمنی میں پائی جانے والی غربت کو ’آمدن کی غربت‘ کہا جا سکتا ہے۔  یورپی یونین کے معیارات کے مطابق اس غربت کا شکار وہ تمام لوگ ہیں جن کی آمدن متوسط آمدنی کے 60 فیصد سے کم ہوتی ہے۔ مثال کے طور پر جرمنی میں اس وقت بچے کی تنہا نگہداشت کرنے والی ایک خاتون کو 1192 یورو میں گزارا کرنا ہوتا ہے۔",یورپی ملک جرمنی کا شمار دنیا کے پانچویں امیر ترین ملک میں ہوتا ہے۔ 2009ء کے اقتصادی بحران کے آغاز سے لے کر اب تک اس ملک کی مجموعی قومی پیداوار میں ایک ٹریلین یورو کا اضافہ ہو چُکا۔
پولیس نے ان پولیس اہلکاروں کو گرفتار کر لیا ہے جنھوں نے رشوت لے کر چوروں کو علاقے سے باہر نکلنے میں ان کی مدد کی۔ فیروز آباد کے سینئیر سپرنٹنڈنٹ آف پولیس اشوک کمار کے مطابق ’اس واقعے کی سی سی ٹی وی فوٹیج حاصل کی گئی۔ جس میں چور رکشے سے پیسے نکالتے ہوئے دیکھے گئے۔ ہم نے پورے ضلع کو الرٹ کیا اور ناکہ بندی کر کے چیک کرایا۔‘ ایس ایس پی اشوک کمار کا کہنا ہے کہ ’جب چوروں سے پیسوں کے بارے میں پوچھا گیا تو انھوں نے کہا کہ پیسے تو ہم سے پولیس نے لے لیے۔‘ پولیس کی تفتیش سے معلوم ہوا کہ چوکی پر تعینات پولیس افسر اور ان کی ٹیم نے چوروں سے چوری کی رقم لینے کے بعد اپنی گاڑی میں انھیں حفاظت سے ضلع فیروز آباد کی سرحد عبور کرا دی۔ پولیس نے چوروں کو لوٹنے والے پولیس اہلکار کی پوری ٹیم کو گرفتار کر کے جیل بھیج دیا اور ان سے رقم بھی برآمد کر لی گئی ہے۔ مقامی صحافی مکیش بگھیل کے مطابق چار پولیس اہلکاروں کو جیل بھیجنے کا یہ واقعہ علاقے میں بحث کا موضوع بنا ہوا ہے اور اب پولیس اہلکار پہلے سے کہیں زیادہ چوکس نظر آرہے ہیں۔ جن چار پولیس اہلکاروں کو گرفتار کیا گیا ہے ان میں ایک ایس آئی، دو کانسٹیبل اور ایک ڈرائیور شامل ہیں۔ اس سوال کے جواب میں کہ کیا یہ واقعہ پولیس کی شبیہ کو مزید خراب کرے گا، اشوک کمار نے بی بی سی سے بات کرتے ہوئے کہا کہ ’پولیس کی شبیہ پر اس داغ کو صاف کرنے میں محنت کرنا ہو گی۔ ہمیں یقین ہے کہ اس کارروائی سے پولیس کی شبیہ بہتر ہو گی۔‘ انھوں نے مزید نے کہا کہ ’اگر پولیس خود جرائم کرنا شروع کر دے تو معاشرے کو بہت غلط پیغام جاتا ہے۔ اس ماہ کے اوائل میں بھی ہم نے چار پولیس اہلکاروں کو معطل بھی کیا اور ان کے خلاف شراب مافیا سے رشوت لینے پر مقدمہ درج کیا اور انھیں جیل بھیجا گیا۔‘ حال ہی میں اترپردیش کے گورکھپور ضلع میں ایک ہوٹل پر چھاپے کے دوران کانپور کے ایک تاجر کے قتل کے سلسلے میں چھ پولیس اہلکاروں کو گرفتار کیا گیا۔ ان میں ایک ایس ایچ او اور ایک سب انسپکٹر شامل ہیں۔ گورکھپور کیس میں اس سے قبل مقامی انتظامیہ اور پولیس نے متاثرہ خاندان پر مقدمہ درج نہ کرنے کے لیے دباؤ ڈالنے کی کوشش کی تھی۔ لیکن اس واقعہ کے بعد متاثرہ شخص کا خاندان دھرنے پر بیٹھ گیا۔ اس معاملے پر حزب اختلاف کی جماعتوں اور میڈیا میں بھی کافی بحث ہوئی جس کے نتیجے میں ملزم پولیس اہلکاروں کو گرفتار کیا گیا۔ اتر پردیش کے وزیر اعلی یوگی آدتیہ ناتھ کی حکومت کا دعویٰ ہے کہ ریاست میں جرائم میں کمی آئی ہے اور عام لوگ پہلے سے زیادہ محفوظ محسوس کر رہے ہیں۔,انڈیا کی ریاست اترپردیش کے شہر فیروز آباد میں پولیس کی ایک ایسی ٹیم کو گرفتار کیا گیا جس نے چوری کا مال لے کر ملزمان کو اپنی ہی گاڑی میں علاقے سے باہر نکلنے میں مدد کی تھی۔
دہشتگردی کے خلاف اس لڑائی میں ہماری طرف سے کسی قسم کی کوئی تفریق نہیں کی جا رہی اور نہ ہی اس پالیسی میں کوئی نرمی برتی جا رہی ہے۔ ہمارے درمیان دفاعی تعاون اور انٹیلی جنس اداروں کا آپس میں تعاون مزید بہتراور زیادہ موثرہوناچاہئے تاکہ اس صورتحال میں مل بیٹھ کر مشترکہ حکمت عملی طے کی جا سکے ۔ یہ خبریں عدم اعتماد کی وجہ سے ذرائع ابلاغ پر آتی ہیں۔ جہاں تک پاکستان کا سوال ہے ان کے لئے عسکریت پسند ایک جیسے ہیں ہم نے پہلے بھی کہا ہے کہ ہم دہشتگردوں اوربیرونی عناصر کو اپنی سرزمین دوسرے ممالک کے خلاف استعمال نہیں کرنے دیں گے ۔ اس لئے ذرائع ابلاغ پر اس قسم کی خبروں کی میں سختی سے تردیدکرتا ہوں۔“,پاکستانی وزیراعظم یوسف رضا گیلانی نے جمعہ کو ڈوئچے ویلے کے ساتھ ایک انٹرویو میں کہا کہ پاکستانی حکومت ملک میں پرتشدد واقعات کی روک تھام کے لئے اپنی ہرممکن کوششیں جاری رکھے گی۔
65 سالہ شیلا عبدالسلام نیویارک کی اعلیٰ عدالت میں ایسوسی ایٹ جج کے عہدے پر فائز تھیں۔ گزشتہ روز نیو یارک کے دریائے ہڈسن میں دن کے پونے دو بجے ان کی لاش تیرتی ہوئی دکھائی دی  تھی۔ نیوز ایجنسی روئٹرز کے مطابق پولیس نے عبدالسلام کی لاش کو پانی سے نکالا  تھا تاہم انہیں  موقع پر ہی مردہ قرار دے دیا گیا تھا۔ ان کے خاندان نے لاش کی شناخت کر لی ہے۔  پوسٹ مارٹم رپورٹ کے بعد ہی عبدالسلام کی موت کی وجہ کی تصدیق ہو سکے گی۔ عبدالسلام واشنگٹن کی رہائشی تھیں اور یہ وہ پہلی امریکی سیاہ فام خاتون تھیں جنہیں سن 2013 میں  گورنر ماریو کومو کی جانب سے  ریاست کی  ہائی کورٹ میں  تعینات کیا گیا تھا۔ کومو نے عبدالسلام کے حوالے سے ایک بیان میں کہا،’’جسٹس شیلا عبدالسلام  ایک بہادر جج تھیں جنہوں نے ساری عمر نیو یارک ریاست میں انصاف کو عام کرنے کی کوشش کی۔‘‘ واضح رہے کہ اخبار نیو یارک پوسٹ نے نامعلوم ذرائع کے حوالے سے کہا ہے کہ عبدالسلام بدھ کی صبح سے  لاپتہ تھیں تاہم  ان کے اہل خانہ نے اس بات کی تصدیق نہیں کی ہے۔,پولیس کا کہنا ہے کہ ایک سیاہ فام خاتون کی لاش بدھ کو نیو یار ک کے دریائے ہُڈسن سے ملی ہے۔ شیلا عبدالسلام نامی یہ خاتون امریکا کی پہلی مسلمان خاتون جج بھی تھیں۔
سرد جنگ کی طرف اشارہ کرتے ہوئے گلوبل ٹائمز اپنے ایک حالیہ شمارے میں لکھتا ہے ’جیسا کہ چین اور امریکہ کے درمیان تعلقات ہانگ کانگ، جنوبی چین کے سمندر، ہواوے اور سنکیانگ کے معاملوں کی وجہ سے کشیدہ ہوتے جار رہے ہیں، تو اب ایسے خدشات کے سیاہ بادل سر پر منڈلا رہے ہیں کہ سرد جنگ ایک باقاعدہ فوجی تصادم کی صورت اختیار کرلے۔‘ ’چین اب صرف دنیا کی بہترین ٹیکنالوجی کے حصول کا ہی خواہاں نہیں بلکہ وہ اب عالمی سطح پر ٹیکنالوجی کے نئے معیار طے کرنے کی بھی کوشش کر رہا ہے۔ یہی وجہ ہے کہ یہ معاملات امریکہ اور چین کے درمیان ٹیکنالوجی اور اقتصادی میدانوں میں ایک طویل ترین جنگ کی بنیاد تیار کر رہے ہیں۔‘ سنہ 2012 میں جب چین اور امریکہ کے درمیان تجارتی خسارہ مزید بڑھا تو امریکہ نے یورپی ممالک کے ساتھ مل کر چین سے مشاورت کی درخواست کی۔ جہاں سفارت کاری جاری رہی وہیں امریکہ نے آسٹریلیا میں 2500 امریکی فوجی تعینات کرنے کا بھی اعلان کیا جس کی چین نے مذمت کی۔  اسی دوران چین میں شی جن پنگ چین کے نئے صدر منتخب ہو گئے۔ ان کے اور امریکی صدر باراک اوبامہ کے درمیان ذاتی نوعیت کی دوستی بھی بڑھی لیکن اسی دوران امریکہ نے چینی فوج کے پانچ اہلکاروں کو جاسوسی اور تجارتی راز چرانے کے الزام میں گرفتار بھی کیا۔ چین نے جواباً امریکہ سے سائبر سکیورٹی میں اپنا تعاون معطل کر دیا۔  سنہ 2017 میں امریکی وزیرِ خارجہ ریکس ٹِلرسن نے بیجنگ میں امریکہ اور چین کے تعلقات کو ’غیر متصادم، بغیر کسی تنازعہ کے، باہمی عزت اور ہمیشہ دونوں کے لیے فائدہ مند‘ بنیادوں پر کھڑا قرار دیا۔ اسی برس صدر ٹرمپ نے چینی صدر شی جن پنگ کے اعزاز میں ایک بڑی تقریب کا بھی انعقاد کیا۔ اسی برس مزید چینی درآمدات پر امریکہ نے ٹیکس عائد کیا اور کہا کہ چین امریکہ کی نرم پالیسیوں کا ناجائز فائدہ اٹھا رہا ہے۔ امریکی نائب صدر نے چین کے ساتھ سخت رویہ اختیار کرنے کی نئی پالیسی کا اعلان کیا۔اور اسی برس کے آخر میں کینیڈا نے امریکہ کے کہنے پر ہواوے کی چیف فنانشل آفیسر کو گرفتار کر لیا۔  اس وقت چین اور امریکہ دونوں ہی میں ایسے سربراہان (صدر شی جن پنگ اور امریکہ میں صدر ڈونلڈ ٹرمپ) ہیں جو اپنی داخلی پالیسیوں کی وجہ سے اپنے اپنے ملکوں کو عظیم طاقت بنانے کی خواہش رکھتے ہیں۔  لیکن جہاں امریکہ اور چین کے درمیان تزویراتی سطح پر ٹیکنالوجی اور اقتصادی معاملات میں تنازعہ گہرا ہو رہا ہے، وہیں صدر ٹرمپ کے امریکی انتخابات کی سیاست میں چین مخالف رویہ اختیار کرنے سے جو سیاسی فائدے ہیں وہ کسی غلط اندازے کی وجہ سے کی گئی کارروائی میں دونوں ملکوں کو کسی فوجی تصادم کی جانب بھی دھکیل سکتے ہیں۔ ,جہاں امریکہ اور چین کے درمیان تزویراتی سطح پر ٹیکنالوجی اور اقتصادی معاملات میں تنازعہ گہرا ہو رہا ہے، وہیں صدر ٹرمپ کے امریکی انتخابات کی سیاست میں چین مخالف رویہ اختیار کرنے سے جو سیاسی فائدے ہیں وہ کسی غلط اندازے کی وجہ سے کی گئی کارروائی میں دونوں ملکوں کو کسی فوجی تصادم کی جانب بھی دھکیل سکتے ہیں۔
 امریکی اخبار نیو یارک ٹائمز میں بدھ کو شائع ہونے والے ایک انٹرویو کی تفصیل بتاتے ہوئے نیوز ایجنسی اے ایف پی نے کہا ہے کہ شامی حکومت سے منحرف ہو جانے والے میجر جنرل عدنان سِلو جب دمشق حکومت کے ساتھ تھے تو وہ بذات خود ایسے مذاکرات کا حصہ رہے، جن میں ایسی تجاویز زیر غور آئیں کہ شہریوں اور باغیوں کے خلاف کیمیاوی ہتھیاروں کا استعمال کیسے کیا جا سکتا ہے۔  نیو یارک ٹائمز کو دیے گئے انٹرویو میں دمشق حکومت کے منحرف سابق فوجی جنرل نے بتایا،’’ ان ہتھیاروں کا استعمال آخری حل کے طور پر کرنے کی بات کی گئی تھی یعنی ایسی صورت میں اگر حلب جیسا اہم علاقہ ملکی فوج کے ہاتھ سے نکل جاتا ہے۔‘‘ ترکی میں موجود عدنان سلو نے مزید کہا کہ ان مذاکرات کے بعد ہی انہوں نے دمشق حکومت سے علیحدگی کا فیصلہ کر لیا تھا۔  عدنان سِلو کا یہ بیان ایسے وقت میں سامنے آیا ہے، جب ایک روز قبل ہی جرمن جریدے شپیگل نے کہا تھا کہ شامی حکام نے اپنے کیمیکل ہتھیاروں کا آزمائشی تجربہ کیا ہے۔ صدر بشار الاسد سے الگ ہونے کے بعد اپنے پہلے انٹرویو میں عدنان نے امریکی اخبار کو یہ بھی بتایا کہ شامی صدر لبنان میں سرگرم جنگجو شیعہ تنظیم حزب اللہ کو بھی کیمیاوی ہتھیار مہیا کرنے پر غور کر رہے تھے،’’یقینی طور پر یہ اس لیے کہ انہیں اسرائیل کے خلاف استعمال میں لایا جا سکے۔‘‘,شامی حکومت ’آخری حل کے طور پر‘ اپنے ہی عوام کے خلاف کیمیاوی ہتھیاروں کے استعمال کا منصوبہ رکھتی ہے۔ شام کے کیمیاوی ہتھیاروں کے سابق چیف عدنان سِلو نے امریکی اخبار نیو یارک ٹائمز کے ساتھ گفتگو میں یہ انکشاف کیا ہے۔
 پچھلے دنوں جاری کی گئی ایک رپورٹ میں HRCP نے کہا ہے کہ ان کی ایک ٹیم نے جولائی کے مہینے میں کراچی آپریشن کے زمینی حقائق جاننے کی کوشش میں کراچی کی سول سوسائٹی، میڈیا ، سیاسی جماعتوں، اقلیتو ں کے رہنماﺅں، حکومت اور قانون نافذ کرنے والے اداروں سے ملاقاتیں کیں ۔ ان ملاقاتوں میں HRCPکے مطابق ان کی ٹیم نے یہ اندازہ لگایا ہے کہ کراچی آپریشن اپنے اہداف حاصل کرنے میں ناکام ہوگیا ہے۔ ان کی رپورٹ میں اس ناکامی کی وجہ حکومت اور سیاسی جماعتوں پر ڈالی گئی ہے۔ رپورٹ میں کہا گیا ہے کہ تمام سیاسی جماعتوں کا کردار کراچی کے حوالے سے قابلِ مذمت ہے اس لیے ان میں سے کسی کو بھی کراچی سے ہمدردی نہیں نظر آتی۔ رپورٹ میں کہا گیا ہے کہ وزیراعظم نواز شریف اور وفاقی وزیرِ داخلہ چوہدری نثار علی خان کا کراچی کے دورے کرنا نا کافی ہے اور ضرورت اس بات کی ہے کہ وہ یہاں کے مسائل کو حل کرنے میں زیادہ سنجیدگی دکھائیں۔,ہیومن رائیٹس کمیشن آف پاکستان نے رواں ہفتے کراچی آپریشن کے بارے میں اپنی رپورٹ میں دعویٰ کیا ہے کہ گزشتہ سال ستمبر سے شروع ہونے والا آپریشن اپنے مطلوبہ مقاصد اور اہداف حاصل کرنے میں ناکام ہوگیا ہے۔
جنوبی کوریا نے پاکستان کو فائنل میں سخت مقابلے کے بعد ہرا کرآٹھواں ایشیا کپ ہاکی ٹورنامنٹ جیت لیا۔کوانتن ہاکی اسٹیڈیم میں پاکستانی ٹیم نے متعدد مواقع ضائع کیے جس کے باعث 20برس بعد ایشیا کپ جیتنے کا خواب شرمندہ تعبیر نہ ہو سکا ۔  پاکستان کے پنالٹی کارنر اسپیلسٹ سہیل عباس نے تنائو سے بھرپور میچ میں تین پنالٹی کارنر ضائع کیے جبکہ جنو بی کوریا کے کم ےونگ ہون نے شاٹ کارنر پر اپنی مہارت ثابت کرتے ہوے جب فیصلہ کن گول کیا تو کھیل ختم ہونے میں صرف چار منٹ باقی تھے۔ پاکستان کی جانب سے وقاص شریف اور ریحان بٹ نے گول کرنے کے یقینی مواقع گنوائے۔کوریا کی ٹیم نے کھیل کی رفتار سست رکھ کر پاکستانی فار وڈ لائن کی فائر پاور کو محدود کر دیا تھا۔ جنوبی کوریا نے 1994اور1999 کے بعد تیسری مرتبہ یہ ٹائٹل جیت کر اگلے برس بھارت میں ہونے والے عالمی کپ ہاکی ٹورنامنٹ کے لئے بھی کوالیفائی کر لیا ہے۔ پاکستانی ٹیم کو ورلڈ کپ کھیلنے کے لئے اس سال کے آخر میں ہونے والے کوالیفائنگ رائونڈ کی آزمائش سے گزرنا پڑے گا۔ اس سے پہلے کھیلے گئے تیسری پوزیشن کے میچ میں چین نے ملائشیاکو زور دار اور رونگٹے کھڑے کر دینے والے مقابلے کے بعد شکست دے کر 27برس بعد ایشیا کپ میں کانسی کا تمغہ جیت لیا۔ مقررہ 70منٹ تک 3-3گول سے برابر رہنے کے بعد میچ کا فیصلہ پنالٹی اسٹروکس کے ذریعے سڈن ڈیتھ پر ہوا۔چین کے گول کیپر سوئی رائی فنگ نے دو پنالٹی اسٹروکس روک کر پر اپنی ٹیم کو 7-6کے مارجن سے کامیابی دلائی۔,جنوبی کوریا نے پاکستان کو فائنل میں سخت مقابلے کے بعد ہرا کرآٹھواں ایشیا کپ ہاکی ٹورنامنٹ جیت لیا۔کوانتن ہاکی اسٹیڈیم میں پاکستانی ٹیم نے متعدد مواقع ضائع کیے جس کے باعث 20برس بعد ایشیا کپ جیتنے کا موقع کھو دیا۔
دنیا بھر میں شاید ہی کوئی ملک ایسا ہو جہاں پریس کی آزادی خطرے میں نہ ہو۔ پھر بھی یہ ایک اچھی خبر ہے کہ نو منتخب روسی صدر دیمیتری میدویدیف نے حال ہی میں یہ اعلان کیاکہ وہ اپنے دور صدارت میں آزادی صحافت کا احترام کریں گے اور سول سوسائٹی کو مضبوط بنائیں گے۔ لیکن ساتھ ہی میدویدیف کا یہ اعلان ایک بری خبر بھی ہے کہ وہ اپنے پیش رو ولادیمیر پوٹین کی سیاست پر عمل پیرا رہیں گے۔ میدویدیف یہ دونوں کام بیک وقت نہیں کرسکیں گےکیونکہ صدر پوٹین نے تو روسی الیکٹرانک میڈیا کو اس حد تک غلط استعمال کیا کہ وہ کریملن ہی کے سیاسی دست و پا بن کر رہ گئے۔ پریس کی آزادی کے عالمی دن کے موقع پر یہ بھی فراموش نہیں کیا جانا چاہیےکہ مغربی دنیا میں بھی آزادی صحافت کے اصولوں کی خلاف ورزیاں کی جاتی ہیں۔ امریکی حکومت عراق اور افغانستان میں فوجی صورت حال کے حوالے سے ذرائع ابلاغ پر مختلف شکلوں میں اثر اندازہونے کی کوشش کرتی ہے۔ سوڈان، میانمار یا پھر چین جیسے ملکوں میں پریس کی آزادی کی صورت حال بھی کسی سے ڈھکی چھپی نہیں ہے۔ تبت کے مسئلے پر چینی اور غیر ملکی میڈیا کی رپورٹنگ میں کیا فرق ہے؟ سوال یہ ہے کہ ان ملکوں میں ذرائع ابلاغ اگر آزاد ہوتے تو وہاں کے عوام غیر ملکی میڈیا سے حاصل ہونے والی معلومات کے مقابلے میں کئی حوالوں سے بہتر طور پر آگاہ ہوتے۔ دنیا بھر میں اسی آزاد پریس کو مضبوط بنانے کی ضرورت ہے اور جہاں وہ نہیں ہے وہاں اس کے وجود کو ممکن بنانےکی کوششیں کی جانا چاہیئں ۔ یہی تین مئی ہفتہ کے روز منائے جانے والےعالمی یوم آزادی صحافت کا پیغام ہے۔,آزادی صحافت کسی بھی آزاد معاشرے کی پہلی شرط ہوتی ہےکیونکہ پریس کی آزادی کے بغیر بدعنوانی، اقربا پروری اور غلط طرز حکومت کے خلاف کوئی بھی جدوجہد کامیاب نہیں ہو سکتی۔
حال ہی میں انگلینڈ اور ویلز میں کھیلے گئے عالمی کپ کے بعد توقع کی جارہی تھی کہ ایم ایس دھونی ریٹائرمنٹ کا اعلان کرسکتے ہیں۔ لیکن دھونی نے ویسٹ انڈیز کے خلاف تین اگست سے شروع ہونے والی سیریز کے لیے بورڈ کو اپنی عدم موجودگی کے حوالے سے آگاہ کر دیا۔ وہ اپنی چھٹیوں کے دوران اکتیس جولائی سے پندرہ اگست تک بھارتی زیر انتظام کشمیر میں فوجی وردی زیب تن کیے ہوئے گشت کریں گے۔ اطلاعات کے مطابق دھونی بھارت کی علاقائی فوج کی بٹالین '106 پارا‘  میں شامل ہو کر پندرہ روز تک گشت، پوسٹ ڈیوٹی اور گارڈ کے فرائض سرانجام دیں گے۔ ایم ایس دھونی بھارتی فوج کے ساتھ کل دو ماہ تک کا عرصہ گزاریں گے۔ قبل ازیں پلوامہ حملے کے بعد بھارتی کرکٹ ٹیم نے رانچی شہر میں آسٹریلیا کے خلاف ایک روزہ میچ میں ہلاک زدہ فوجیوں کو خراج عقیدت پیش کرنے کے لیے فوجی ٹوپیاں بھی پہنی تھی۔ یاد رہے رواں برس چودہ فروری کو بھارت کے زیر انتظام کشمیر میں جموں سری نگر نیشنل ہائی وے پر بھارتی فوجیوں کے قافلے پر ایک خود کش کار بم حملے میں چالیس بھارتی فوجی ہلاک ہو گئے تھے۔ نو سال تک بھارتی کرکٹ ٹیم کی قیادت کرنے والے دھونی نے ٹیم کو کئی ٹرافیاں جتوائیں۔ تاہم جنوری میں ہونے والی انگلینڈ سیریز میں اب وہ ویراٹ کوہلی کی کپتانی میں بطور وکٹ کیپر بلے باز کھیلیں گے۔ سال 2011 میں دھونی کی کپتانی میں ہی بھارتی ٹیم نے عالمی ورلڈ کپ جیتا تھا۔ دھونی کی قیادت میں ہی دسمبر سن 2009 سے لے کر 18 ماہ تک بھارتی کرکٹ ٹیم دنیا کی نمبر ایک ٹیسٹ ٹیم بنی رہی تھی۔,بھارتی کرکٹ ٹیم کے سابق کپتان ایم ایس دھونی جلد ہی بھارت کے زیر انتظام کشمیر میں دو ہفتے تک علاقائی فوجی یونٹ میں بطور گارڈ گشت کرتے ہوئے نظر آئیں گے۔
 پوپ فرانسس بدھ کے روز اپنے پانچ روزہ دورے پر پولینڈ پہنچیں گے جہاں وہ کراکوف نامی شہر میں ’ورلڈ یوتھ ڈے‘ میں شرکت کریں گے۔ متوقع طور پر وہ اس دوران یورپ میں مہاجرین کو پناہ دینے کے معاملے پر اپنے مؤقف کی وکالت کریں گے۔ مہاجرین کا یہ موضوع اس لیے بھی اہم قرار دیا جا رہا ہے کیوں کہ یہ مسئلہ پولینڈ میں ایک انتہائی حساس معاملہ تصور کیا جاتا ہے۔ کیتھولک مسیحیوں کے روحانی پیشوا پوپ فرانسس آرمینیا کا دورہ کر رہے ہیں۔ سلطنت عثمانیہ کے دور میں آرمینیا میں ہونے والے قتل عام کو ایک سو برس مکمل ہونے پر پوپ کے اس دورے کو آرمینیا کے لیے امن کا پیغام کہا جا رہا ہے۔ (24.06.2016)  پولینڈ میں ویٹی کن کے سفیر آرچ بشپ سیلسٹینو مگلور نے اے ایف پی سے گفتگو کرتے ہوئے تصدیق کی ہے کہ پوپ فرانس ورلڈ یوتھ ڈے کے موقع پر مہاجرین کے موضوع پر اپنے خیالات کا اظہار کریں گے۔ انہوں نے کہا کہ پوپ فرانسس کا مؤقف واضح ہے اور انہوں نے ہر یورپی گھرانے سے مطالبہ کیا ہے کہ وہ ایک مہاجر کنبے کا سہارا بنیں۔  ویٹی کن نے پولینڈ پر بھی زور دیا ہے کہ وہ مہاجرین کا کھلے دل سے استقبال کریں تاہم پولش وزیر اعظم اور ان کی دائیں بازو کے نظریات سے تعلق رکھنے والی حکمران پارٹی سکیورٹی وجوہات کی بنا پر مہاجرین کو خوش آمدید کہنے پر ہچکچاہٹ کا شکار ہے۔ یہ امر بھی اہم ہے کہ دیگر کئی یورپی ممالک کی طرح پولش عوام کی بڑی تعداد مہاجرین کی آمد کی حوالے سے خوش نہیں ہے۔,اس مرتبہ پولینڈ میں منعقد ہونے والے مذہبی اجتماع ’ورلڈ یوتھ ڈے‘ کے موقع پر کیتھولک مسیحیوں کے روحانی پیشوا پوپ فرانسس مہاجرین کو یورپ میں خوش آمدید کہنے پر زور دیں گے۔ یہ اجتماع پچیس جولائی تا یکم اگست تک جاری رہے گا۔
 حامد کرزئی نے افغان سکیورٹی فورسز کی تعریف کرتے ہوئے کہا کہ افغان فورسز نے جس طرح ان حملوں کو ناکام بنایا ہے وہ افغان فورسز کی اس طرح کے واقعات سے نمٹے کی اہلیت کا ثبوت ہیں۔  دوسری جانب امریکی وزیر خارجہ ہلیری کلنٹن نے پیر کے روز پاکستان پر مزید دباؤ ڈالتے ہوئے کہا ہے کہ وہ حقانی نیٹ ورک کے خلاف ٹھوس اقدامات اٹھائے۔ یہ نیا مطالبہ کابل میں حالیہ دہشت گردانہ حملے میں اِس تنظیم کے ممکنہ کردار کے بعد کیا جا رہا ہے۔ برازیل کے دورے پر گئیں ہلیری کلنٹن نے دارالحکومت برازیلیا میں صحافیوں سے بات چیت میں کہا کہ انہوں نے پاکستان پر دباؤ ڈالا ہے کہ وہ حقانی نیٹ ورک کے خاتمے کے لیے مؤثر اقدامات کرے۔ دوسری جانب افغان صدر حامد کرزئی نے کابل اور افغانستان کے متعدد علاقوں میں ویک اینڈ پر ہونے والے بڑے دہشت گردانہ حملوں کی ذمہ داری انٹیلی جنس کی ناکامی کو قرار دیتے ہوئے اس کا زیادہ تر الزام نیٹو فورسز پر عائد کیا ہے۔  نیٹو پر تنقید کرتے ہوئے افغان صدر نے کہا، ’’یہ بات کہ دہشت گرد کابل اور دیگر صوبوں میں داخل ہونے میں کامیاب ہو گئے، ہماری اور خاص طور پر نیٹو کی انٹیلیجنس کی ناکامی ہے۔‘‘  خیال رہے کہ طالبان ان حملوں کی ذمہ داری قبول کر چکے ہیں۔ طالبان کا کہنا ہے کہ یہ حملے افغانستان میں نیٹو افواج کے ہاتھوں مبینہ طور پر مسلمانوں کی مقدس کتاب کی توہین اور امریکی فوجی کے ہاتھوں سترہ افغان شہریوں کے قتل کا رد عمل تھے۔,افغان صدر حامد کرزئی نے کہا ہے کہ کابل میں طالبان کے حملے افغان انٹیلیجنس، بالخصوص نیٹو کی ناکامی ہیں۔
پاکستان کے نگران وزیراعظم ناصر الملک نے تحریک طالبان پاکستان کے سربراہ کی ہلاکت کو دہشت گردی کے خلاف جنگ میں اہم پیش رفت قرار دیا ہے۔ انہوں نے افغان صدر کو بتایا کہ فضل اللہ کی موت پر پاکستان عوام نے سکھ کا سانس لیا ہے کیونکہ اُس کی دہشت گردانہ کارروائیوں کے بھیانک نتائج عوام نے برداشت کیے تھے۔  پاکستانی حکومت کی جانب سے جاری ہونے والے بیان میں کہا گیا کہ انجام کار پاکستانی عوام اور ریاست کے دشمن کے خلاف انتہائی اہم قدم اٹھا لیا گیا۔ فضل اللہ جمعرات چودہ جون کو ایک امریکی ڈرون حملے میں مشرقی افغان صوبے کنڑ کے پاکستانی سرحد سے جڑے ضلعے ماراواڑا کے ایک علاقے میں مارا گیا تھا۔ خیال رہے کہ دہشت گرد فضل اللہ امن کی نوبل انعام یافتہ ملالہ یوسفزئی اور پشاور کے آرمی پبلک اسکول پر ہونے والوں حملوں میں ملوث قرار دیا جاتا تھا۔ آرمی پبلک اسکول پر کیے گئے حملے میں 130 سے زائد کم عمر طلبا ہلاک ہوئے تھے۔ ان حملوں میں تحریک طالبان پاکستان ملوث تھی اور وہ اس دہشت گرد تنظیم کا سربراہ تھا۔ افغانستان میں مغربی دفاعی اتحاد نیٹو کے مشن نے تحریک طالبان پاکستان کے مفرور اور روپوش لیڈر ملا فضل اللہ کے امریکی ڈرون حملے میں ہلاک ہونے کی تصدیق گزشتہ روز کی تھی۔ امریکی ڈرون حملہ جمعرات چودہ جون کو کیا گیا تھا۔ افغان وزارت دفاع کے ترجمان محمد ردمانش نے بھی نیوز ایجنسی روئٹرز سے  جمعہ پندرہ جون کو بات کرتے ہوئے تحریک طالبان پاکستان کے روپوش لیڈر فضل اللہ اور اُس کے دو ساتھیوں کی ہلاکت کی تصدیق کی تھی۔ امریکا نے فضل اللہ کے سر کی قیمت پانچ ملین ڈالر مقرر کر رکھی تھی۔,تحریک طالبان پاکستان کے سربراہ کی ہلاکت کو پاکستان کے نگران وزیراعظم نے اہم پيش رفت قرار دیا ہے۔ ملا فضل اللہ ايک امریکی ڈرون حملے میں چودہ جون کو مارا گیا۔
محققین نے بیکٹیریا کے لئے بنایا جانے والا ایک جینیٹک سوفٹ ویئر تیار کیا ہے اور اسے ایک میزبان خلیے میں داخل کیا گیا۔ اس طرح نیا تخلیق پانے والا زندہ خلیہ انہیں علامات کا حامل تھا، جو اس کے ڈی این اے سوف ویئر میں رکھی گئی تھیں۔  میری لینڈ کیلیفورنیا میں واقع کریگ وینٹر انسٹیٹیوٹ میں اس تحقیق میں مصروف ٹیم کے سربراہ ڈاکٹر کریگ وینٹر تھے۔ اس سے قبل اس ٹیم نے بیکٹریا کا ایک جین تیار کیا تھا۔ اس جین کی مدد سے ایک بیکٹریا کو دوسرے بیکٹریا میں تبدیل کیا جا سکتا تھا۔ تاہم اس نئے تجربے میں دونوں عمل استعمال کئے گئے ہیں۔ یعنی ایک تو جین کی مدد سے ایک بیکٹریا کو دوسرے میں تبدیل کیا جائے اور دوسرا نئے تخلیق پانے والے خلیے میں ڈی این اے میں ہدایات اپنی مرضی کی رکھی جائیں۔ اس طریقہ کار کی مدد سے ایک زندہ بیکٹریا کے جین کی نقل تیار کی جاتی ہے پھر اس کے جینیاتی کوڈ کے ذریعے کیمیکلز اورسینتھیسس مشینوں کے سہارے سے ویسا ہی ایک نیا خلیہ تیار کر لیا جاتا ہے۔  انہوں نے بتایا کہ جیسے ہی یہ نیا سوفٹ ویئر کسی خلیے میں داخل ہوتا ہے، وہ خلیہ اسے پڑھتا ہے اور اس جینیٹک کوڈ میں لکھی معلومات کی بنا پر اسی حیاتیاتی قسم میں تبدیل ہو جاتا ہے۔ نیا تخلیق پانے والا خلیہ خود اپنی اربوں نقلیں تیار کر سکتا ہے اور اسے مصنوعی ڈی این اے کی مدد سے کنٹرول کیا جا سکتا ہے۔ انہوں نے کہا کہ یہ پہلا موقع ہے، جب ڈی این اے ہر اعتبار سے خلیے کے احکامات پر عمل درآمد کر رہا ہے۔ انہوں نے اس تجربے کی کامیابی کو ’نیا صنعتی انقلاب‘ قرار دیا۔,امریکی سائنسدانوں نے تاریخ کے پہلے زندہ خلیے کی تخلیق کا اعلان کیا ہے۔ یہ جاندار خلیہ کیمیکلز کی مدد سے تیار کیا گیا ہے اور اس کے افعال کا تمام تر انحصار کسی عام جاندار خلیے کی طرح DNA پر ہی ہوگا۔
"سزا سنائے جانے سے تقریباﹰ تین ماہ قبل ملکی عدالت نےکاتساف پر اپنی ماتحت خواتین کو جنسی طور پر ہراساں کرنے اور انہیں جنسی زیادتی کا نشانہ بنانے کے الزام میں مجرم قرار دیا تھا۔ عدالت نے اپنے فیصلے میں کاتساف کو زر تلافی کے طور پر 28 ہزار ڈالر بھی ادا کرنے کا حکم دیا ہے۔ عدالتی فیصلے کے مطابق، "" مورد الزام شخص ایک علامت ہے، یہ حقیقت کہ انہوں نے یہ جرم ایک ایسے وقت میں کیا جب وہ اعلٰی رتبے پر فائز تھے، ان کے فعل کو مزید سنگین بناتا ہے""۔ خواتین کو جنسی زیادتی کا نشانہ بنانے اور انہیں ہراساں کرنے کے یہ واقعات اس وقت رونما ہوئے، جب کاتساف 1996ء سے 1999ء تک سیاحت کے وزیر تھے ہ اس کے علاوہ 2000ء سے2007ء کے درمیانی عرصے میں بھی جب وہ اسرائیل کےصدر تھے۔ عدالت کے مطابق خواتین کی جانب سے کاتساف پر لگائے جانے والے دو الزامات درست ہیں۔ اس سے قبل عدالت میں یہ بھی ثابت ہوگیاتھا کہ موشے کاتساف نے طاقت کا استعمال کرتے ہوئے ان خواتین کو اپنی ہوس کا نشانہ بنایا۔ ایک اور خاتون نے عدالت کو بتایا کہ اس نے 1988ء میں کاتساف کے ساتھ کام کرنا شروع کیا تھا اور دو ماہ بعد ہی یروشلم کے ایک ہوٹل میں وہ کاتساف کے ہاتھوں زیادتی کا شکار ہوئی تھی۔ اسی طرح دو مزید خواتین کا کہنا تھا کہ سابق صدر نے ان دونوں کو زبردستی اپنی بانہوں میں لےکرگلے لگایا تھا۔",اسرائیل کی ایک عدالت نے سابق صدر موشے کاتساف کو جنسی زیادتی کے الزام پر سات سال قید اور دو سال کی معطل سزا سنا دی ہے۔ کاتساف 2000ء سے2007ء اسرائیل کے صدرکے عہدے پر فائز رہے تھے۔
خبر رساں ادارے ایسوسی ایٹڈ پریس نے بتایا ہے کہ افغان پولیس نے رواں ماہ کے اوائل میں صوبہ غزنی میں کارروائی کرتے ہوئے دو وینز سے ستائیس بچوں کو بازیاب کیا، جو پاکستان روانہ کیے جا رہے تھے۔ اے پی کو موصول ہونے والی پولیس رپورٹ کے مطابق ان بچوں کو غیر قانونی طور پر پاکستانی صوبے بلوچستان کے دارالحکومت کوئٹہ کے مدرسوں میں ’انتہا پسندی کی تعلیم‘ کی غرض سے بھیجا جا رہا تھا۔ تاہم ان بچوں کے والدین کے بقول انہوں نے اپنے بچوں کو اپنی رضا مندی سے تعلیم حاصل کرنے کی غرض سے پاکستانی شورش زدہ شہر کوئٹہ روانہ کیا تھا۔  پاکستانی شہر کوئٹہ کو افغان طالبان کی قیادت کا صدر دفتر بھی قرار دیا جاتا ہے، جسے ’کوئٹہ شوریٰ‘ کا نام دیا جاتا ہے۔ انسداد دہشت گردی کے شعبے سے منسلک ایک افغان عہدیدار نے اپنا نام ظاہر نہ کرنے کی شرط پر اے پی کو بتایا کہ کوئٹہ میں تقریبا چھبیس ایسے مدرسے ہیں، جہاں مبینہ طور پر ’مستقبل کے طالبان‘ تیار کیے جاتے ہیں۔ اس اہلکار کے مطابق افغان خفیہ اداروں کی معلومات کے مطابق ایسے کئی مدرسوں میں خود کش حملہ آور بھی تیار کیے جاتے ہیں۔ غزنی پولیس کے سربراہ محمد مصطفیٰ نے اے پی سے گفتگو میں کہا کہ ’انسانوں کے اسمگلر اسلامی تعلیم کا نام استعمال کرتے ہوئے ہمارے معصوم بچوں کو سرحد کی دوسری طرف واقع دہشت گردی کے مراکز پہنچا رہے ہیں‘۔ افغان انڈیپنڈنٹ ہیومن رائٹس کمیشن سے وابستہ محمد موسیٰ محمدی کے بقول جنگ، تباہ حالی، غربت، سلامتی کی مخدوش صورتحال اور عدم استحکام کے باعث افغان بچوں کا انسانوں کے اسمگلروں کے ہاتھ لگنا آسان ہو چکا ہے۔,افغان پولیس نے صوبہ غزنی میں ستائیس ایسے بچوں کو بازیاب کرا لیا ہے، جنہیں پاکستانی شہر کوئٹہ کے مدرسوں میں تعلیم کی غرض سے غیر قانونی طور پر بھیجا جا رہا تھا۔ ان بچوں کی عمریں چار اور پندرہ برس کے درمیان بتائی گئی ہیں۔
عربی میں ’قط‘ کا مطلب ’لکھنا‘ ہوتا ہے اور القط العسیری وہ فن ہے عورتوں کی ایک نسل سے اگلی نسل میں منتقل ہوتا ہے جس میں جپسم یا سنگِ گچ کی بنی ہوئی دیواروں پر پُرپیچ نمونے بنائے جاتے ہیں۔  عفاف کی پرورش جس ماحول ہوئی اس میں وہ القط آرٹ کے نمونوں میں گھری رہتی تھیں۔ وہ بتاتی ہیں کہ ان کے خاندان کی بہت سی خواتین اپنے گھروں کی دیواروں پر ایسے نقش و نگار بنایا کرتی تھیں۔ لیکن انھیں اپنے بچپن کی یادوں کو تازہ کرنے، اپنی روایات سے جُڑنے اور اس قدیم روایت کی اہمیت کو سمجھنے کا موقع سنہ 2018 میں اس وقت ملا جب انھوں نے ایک ورکشاپ میں حصہ لیا جس کا اہتمام سعودی عرب کی وزارتِ ثقافت نے کیا تھا۔    ماؤں سے بیٹیوں تک مشق اور مشاہدے کے ذریعے منتقل ہونے والی روایت کے علاوہ القط عسیری خواتین کے لیے باعثِ فخر بھی ہے۔ جمیلہ کہتی ہیں کہ ’دیہاتی آپس میں بات کرتے تھے کہ دیکھو اُس کا گھر کتنا خوبصورت ہے۔‘  سعودی وزارتِ ثقافت کے ساتھ مل کر کام کرنے والی غیر سرکاری تنظیم سعودی ہیریٹیج پریزرویشن سوسائٹی کی ریحاف غساس کا ماننا ہے کہ القط صرف ایک آرٹ سے بڑھ کر کہیں زیادہ ہے۔ ’یہ ایسی سماجی سرگرمی ہے جو لوگوں کو ایک دوسرے کے قریب لاتی ہے اور نانیوں اور ماؤں کو یہ معلومات اپنی بیٹیوں تک منتقل کرنے کا ایک طریقہ ہے۔‘  ویسے تو القط سنہ 2017 سے یونیسکو کی انسانی ثقافتی ورثے کی فہرست میں شامل ہے مگر عفاف کا اندازہ ہے کہ اب صرف 50 کے قریب ہی خواتین یہ بنا رہی ہیں۔ اس آرٹ کے تحفظ کے لیے سرکاری ادارے تربیتی ورکشاپس منعقد کر رہے ہیں اور خواتین آرٹسٹس کی نئی نسل کو تربیت فراہم کر رہے ہیں۔  جمیلہ کہتی ہیں کہ ’ہمیں القط پر بہت ناز ہے کیونکہ یہ ہماری شناخت ہے۔ یہ خواتین کا آرٹ ہے جو العسیر کے خطے کے لیے ایک (منفرد) شناخت بن گیا ہے۔ یہ ہمیشہ آسان نہیں ہوتا۔‘  وہ کہتی ہیں کہ پہلے نئی نسل کے لوگ القط کو ’قدیم‘ تصور کرتے تھے مگر یونیسکو کی جانب سے ثقافتی ورثے میں شامل کیے جانے کے بعد اُنھوں نے بھی اس پر ناز کرنا شروع کر دیا ہے۔ وہ ہنستے ہوئے کہتی ہیں کہ ’اُنھوں نے (کووڈ 19 کے دوران) القط ڈیزائنز کے ماسک اور ٹیٹوز بھی بنوائے۔‘  صراط عبیدہ میں عفاف بتاتی ہیں کہ العسیر کی خواتین ہر اس چیز پر فخر کرتی ہیں جو اُنھیں ورثے میں ملی، اور وہ اس ورثے کو آگے بڑھانے کے لیے بھی پرعزم ہیں۔ وہ کہتی ہیں کہ ’العسیر کے عربی میں معنی مشکل کے ہیں۔ یہاں کے لینڈ سکیپ کی طرح یہاں کی خواتین بھی پرعزم، تخلیقی اور صابر ہیں۔‘ ,القط وہ 200 سال پرانا آرٹ ہے جو خواتین میں نسل در نسل منتقل ہوتا رہا ہے اور عالمی ورثہ قرار دیے جانے کے بعد اس میں دلچسپی میں اضافہ ہوا ہے۔
یہ بیان اسرائیلی میزائل ڈیفنس آرگنائزیشن کے سربراہ موشے پیٹل کی جانب سے دیا گیا ہے۔ اسرائیل کی یہ ذیلی آرگنائزیشن ملکی محکمہ دفاع کے زیر نگرانی کام کرتی ہے۔ تاہم موشے کا یہ بھی کہنا تھا کہ اس طرح کا کوئی بھی معاہدہ واشنگٹن حکومت کی منظوری کے بعد ہی کیا جائے گا کیوں کہ اسرائیلی میزائل دفاعی نظام میں یا تو امریکی ٹیکنالوجی استعمال ہوئی ہے یا پھر یہ امریکی فنڈنگ سے تیار ہوا ہے۔ موشے پیٹل نے یہ بیان ایک نئے کثیرالجہتی اسرائیلی میزائل دفاعی نظام کے کامیاب تجربے کے بعد دیا ہے۔ اسرائیل کا یہ نیا نظام کروز یا بیلسٹک میزائل جیسے مختلف اونچائی کے حملوں کو کامیابی سے ناکام بنا سکتا ہے۔ تجزیہ کاروں کے مطابق ایران کی ہی وجہ سے سعودی عرب، متحدہ عرب امارات اور بحرین اسرائیل کے قریب آئے ہیں اور مستقبل میں یہ ممالک دفاعی تعاون میں اضافے کے خواہش مند ہیں۔ امریکی مدد کے ساتھ اسرائیل نے حالیہ عشرے میں ملٹی لئیر ایئرشیلڈ کے منصوبے پر کام کیا ہے اور اس کا مقصد اسرائیل کو ہر قسم کے میزائل حملے سے محفوظ بنانا ہے۔ اس منصوبے کے تحت اسرائیل ایرو بیلیسٹک میزائل انٹرسیپٹر، ڈیوڈ سلنگ انٹرسیپٹر اور آئرن ڈوم جیسے دفاعی نظام تیار کر چکا ہے۔ یہ تینوں نظام تین مختلف اونچائی کے میزائل اور راکٹ حملوں کو ناکام بناتے ہیں۔,اسرائیل کے ایک اعلیٰ عہدیدار نے یہ اشارہ دیا ہے کہ ایران کا مقابلہ کرنے کے لیے خلیجی عرب ریاستوں کے ساتھ ایک مشترکہ میزائل دفاعی نظام پر کام شروع کر سکتے ہیں۔
نیپال کے صدارتی دفتر سے جاری ہونے والے ایک بیان کے مطابق کھڑگا پرشاد اولی کو ملک کا نیا وزیر اعظم مقرر کر دیا گیا ہے اور وہ جمعرات کی شب اپنے عہدے کا حلف اٹھا لیں گے۔ پرشاد اولی نے حالیہ انتخابات میں سابق ماؤ نواز باغیوں کے ساتھ اتحاد کرتے ہوئے واضح کامیابی حاصل کی تھی۔ ستر اور اسی کی دہائی میں بادشاہت کی مخالف میں تحریک چلانے کی وجہ سے پرشاد اولی کو چودہ برس جیل میں بھی رہنا پڑا تھا۔ انتخابات میں شکست کی وجہ سے شیر بہادر دُؤبے مستعفی ہو گئے تھے اور ان کے بعد اب پرشاد اولی یہ عہدہ سنبھال رہے ہیں۔ ایشیا کی یہ دو بڑی طاقتیں نیپال میں ایک دوسرے سے بڑھ کر سرمایہ کاری کر رہی ہیں تاکہ اس جیوپولیٹیکل اہمیت کے اتحادی کو اپنے ساتھ رکھا جائے۔ اس حوالے سے ہفتہ وار میگزین نیپالی ٹائمز کے ایڈیٹر کُنڈا ڈکشٹ کا نیوز ایجنسی روئٹرز سے گفتگو کرتے ہوئے کہنا تھا، ’’اولی ایک عملی وزیراعظم ثابت ہوں گے اور وہ بھارت اور چین میں توازن برقرار رکھنے کی کوشش کریں گے۔‘‘ گوداوری نالیج پارک میں نمائش اور مطالعاتی مقاصد کے لیے رکھے گئے، زرعی فضلے سے تیارکردہ چارکول، جن کے استعمال سے لکڑی کے استعمال میں کمی لاکر جنگلات کو فروغ دیا جاسکتا ہے۔ جنگلات کی کٹائی عالمی حدت میں اضافے کا ایک سبب ہے۔  گوداوری نالیج پارک میں نمائش اور مطالعاتی مقاصد کے لیے بنائے گئے ٹریڈل پمپ، جس کو پیروں کی مدد سے چلاکر زیر زمین پانی کو نکال کر زرعی مقاصد کے لیے استعمال کیا جاسکتا ہے۔ ,نیپال کی خاتون صدر بدھیا دیوی بھنڈاری نے چین نواز اعتدال پسند کمیونسٹ لیڈر کو ملک کا نیا وزیراعظم مقرر کر دیا ہے۔ نیپال میں سیاسی اثر و رسوخ کے حوالے سے بھارت کے لیے یہ بات ’باعث تشویش‘ ہو سکتی ہے۔
 سکیورٹی و تعاون کی یورپی تنظیم (OSCE) کے رہائی پانے والے مبصرین میں ایک خاتون اور تین حضرات شامل ہیں۔ ان مبصرین کو مشرقی یوکرائن کے اہم شہر ڈونیٹسک کے ایک ہوٹل میں سکیورٹی تنظیم کے نمائندے کے حوالے کیا گیا۔ رہائی کے وقت ہوٹل میں مسلح باغیوں کی ایک بڑی تعداد موجود تھی۔ خود ساختہ ڈونیٹسک عوامی جمہوریہ کے وزیراعظم اولیکزانڈر بورودائی (Oleksandr Borodai) نے رہائی کے وقت بیان جاری کرتے ہوئے کہا کہ لُوگانسک عوامی جمہوریہ کے علاقے میں مقید، چار مبصرین کو رہائی دے دی گئی ہے۔ بورودائی کا مزید کہنا تھا کہ کہ انہوں نے اپنی ذمہ داری پوری کر دی ہے۔  دوسری جانب یوکرائن کے نئے صدر پیٹرو پورو شینکو برسلز میں یورپی یونین کی سمٹ میں شریک ہونے کے بعد واپس وطن پہنچ گئے ہیں۔ برسلز میں پوروشینکو نے یورپی یونین کے فری ٹریڈ و اقتصادی ڈیل پر دستخط کیے تھے۔ ملکی صورت حال پر گفتگو کے لیے پوروشینکو نے اپنی سکیورٹی ٹیم کو کییف کے ہوائی اڈے پر ہی طلب کر لیا تھا تاکہ وہ فوری طور پر مشرقی یوکرائن کی صورت حال بابت کوئی مزید فیصلہ کر سکیں۔ ان کی جانب سے کی گئی ایک ہفتے کی یک طرفہ جنگ بندی میں بہتر گھنٹے کی توسیع کی جا چکی ہے۔ کل پیر کی شام توسیع شدہ جنگ بندی کی مدت ختم ہو رہی ہے۔,مشرقی یوکرائن کے روس نواز علیحدگی پسندوں نے روسی صدر پوٹن کے ممکنہ دباؤ کے تحت یورپی مبصرین کے دوسرے گروپ کو اپنی قید سے رہا کر دیا ہے۔
یقین اور بھروسہ اپنی جگہ لیکن اس ٹیم کے ساتھ کچھ دل بھی لگا لیا تھا۔ ایک نوعمر بچہ جب اپنے گرد موجود افراد کو ٹی وی پر نظر آنے والے 11 کھلاڑیوں کی وجہ سے خوشی سے نہال پائے گا، تو وہ اور کیا کرے گا۔ مگر ہم تو اس تیز رفتار بولر کو دیکھنے بیٹھے تھے، جو کسی بھی صورتحال میں میچ کا پانسہ پلٹ سکتے تھے۔ اتنی سمجھ کہاں تھی کے 133 رنز کا دفاع کرنا تقریباً ناممکن ہے۔  میں تو چلو ایک بچہ تھا اور بڑوں سے یہی سننے کو ملتا ہے کہ ہار جیت کھیل کا حصہ ہے لیکن 1999 کے ورلڈ کپ فائنل کی شکست اذیت ناک بھی تھی اور ذلت آمیز بھی۔  فائنل میں بدترین پرفارمنس دیکھنے والی ایک نسل کے دلوں سے پاکستان کرکٹ اتر گئی اور فکسنگ کا داغ بھی ہم آج تک اپنے دامن سے نہیں مٹا پائے۔ اگلے ہی سال سامنے آنے والی جسٹس قیوم رپورٹ نے ایک اور دھچکہ دیا حالانکہ 1999 کے ورلڈکپ کے چند مشکوک میچوں پر بنے بندھاری کمیشن نے تمام کھلاڑیوں کو فکسنگ کے الزامات سے بری کر دیا لیکن قیوم رپورٹ نے پاکستان کرکٹ کی جو تصویر کشی کر دی تھی، وہی کافی تھی۔ عثمان سمیع الدین اپنی کتاب 'دی اَن کوائٹ ونز' میں لکھتے ہیں کہ ’جہاں سال 1999 کے دوران ملک میں شدید تناؤ تھا وہیں پاکستان کرکٹ ٹیم نے متعدد مرتبہ عمدہ کارکردگی کا مظاہرہ کیا لیکن یہ ممکنہ طور پر ایک عظیم ٹیم کے تھراتے شعلوں کی آخری پھڑپھڑاہٹ کی مانند تھی۔‘ ان سب کے لیے 1999 کے ورلڈ کپ کی شکست کو ہی مورد الزام ٹھہرانا غلط ہو گا لیکن اس میں بھی کوئی شک نہیں کہ اگر 20 جون 1999 کی شام ورلڈ کپ وسیم اکرم نے اٹھایا ہوتا تو آنے والے سالوں میں یہاں کرکٹ سے منسلک نظام کو ضرور تقویت ملتی۔ ایک دہائی میں دو ورلڈکپ جیتنے سے عالمی سطح پر پاکستان کی اہمیت میں اضافہ ہوتا اور کرکٹ کے حوالے سے کیے جانے والے فیصلوں میں اس کی بات کا بھی وزن ہوتا لیکن اس کے برعکس پاکستان کے حصے میں سپاٹ فکسنگ، ڈوپنگ سکینڈلز آئے اور بس جگ ہنسائی ہی ہوئی. جب اس ٹیم کے اکثر پرانے کھلاڑی سنہ 2003 میں کرکٹ کو خیرباد کہہ گئے تو اس کے بعد یکجا کی جانے والی ٹیم یقیناً ایک ’عظیم‘ ٹیم کا متبادل نہیں تھی۔ دل کا کیا ہے، دل مان بھی جائے لیکن جب دو دہائیوں میں پانچ مرتبہ ایک ہی کرتب دہرایا جائے، تو خفگی بنتی ہے دل کا کیا ہے، دل مان بھی جائے لیکن جب دو دہائیوں میں پانچ مرتبہ ایک ہی کرتب دہرایا جائے، تو خفگی بنتی ہے۔ لارڈز کے میدان پر کھیلے گئے اس فائنل نے واقعات کے ایک ایسے تسلسل کو جنم دیا جو آج تک تھم نہیں سکا۔,دل کا کیا ہے، دل مان بھی جائے لیکن جب دو دہائیوں میں پانچ مرتبہ ایک ہی کرتب دہرایا جائے، تو خفگی بنتی ہے۔ لارڈز کے میدان پر کھیلے گئے اس فائنل نے واقعات کے ایک ایسے تسلسل کو جنم دیا جو آج تک تھم نہیں سکا۔
 صدر میکی سال نے امیناتا تور کے خلاف یہ فیصلہ بلدیاتی انتخابات میں ان کی جماعت کی ناقص کارکردگی کے بعد کیا ہے۔ خبر رساں ادارے اے ایف پی کے مطابق اسے صدر میکی سال کے ایک فرمان کی کاپی موصول ہوئی ہے جس میں امیناتا تور کی برطرفی کا اعلان کیا گیا ہے۔  صدارتی محل کے ایک عہدے دار کے مطابق وزیر اعظم کے استعفے کا مطلب یہ ہوا کہ حکومت تحلیل کر دی گئی ہے۔ اکاون سالہ تور الائنس فار دی ری پبلک (اے پی آر)کی سربراہ ہیں اور انہیں گزشتہ برس وزیر اعظم نامزد کیا گیا تھا۔  انتیس جون کے بلدیاتی انتخابات کے ابتدائی نتائج کے مطابق ڈاکار اور ملک کے متعدد اہم شہروں میں ان کی جماعت کو شکست ہوئی ہے۔ سرکاری نتائج کا اعلان ابھی باقی ہے تاہم انتخابات کے ایک ہفتے سے بھی کم عرصے میں تور اقتدار سے رخصت ہو رہی ہیں۔   سینیگال کے آر ٹی ایس نیشنل ریڈیو نے ایک تبصرے میں امیناتا تور کے بارے میں کہا ہے: ’’خلیفہ سال سے شکست کھانے کے بعد سے وہ مشکل میں رہی ہیں۔‘‘  تور سینیگال، فرانس اور امریکا کی یونیورسٹیوں سے معیشت اور مینیجمنٹ کی تعلیم حاصل کر چکی ہیں۔ وہ مختلف ملکوں میں اقوامِ متحدہ کے لیے بھی کام کر چکی ہیں۔ وہ مادیور بوئی کے بعد سینیگال کی وزیر اعظم بننے والی دوسری خاتون ہیں۔ بوئی مارچ 2001ء سے نومبر 2002ء تک اقتدار میں رہیں۔  تور نے گزشتہ برس اکتوبر میں اپنے حکومتی پالیسی بیان میں سماجی مطالبے پورے کرنے اور ملکی معیشت کی بحالی کا وعدہ کیا تھا۔,سینیگال کے صدر میکی سال نے وزیر اعظم امیناتا تور کو برطرف کر دیا ہے۔ وہ گزشتہ برس ستمبر میں وزارتِ عظمیٰ کے منصب پر فائز ہوئی تھیں۔
" یہ میچ شریک میزبان یوکرائن کے شہر Donetsk میں بدھ کی شام کھیلا جا رہا ہے۔ پرتگال کے کرسٹیانو رونالڈو ٹورنامنٹ کے آغاز سے ہی فارم میں دکھائی دے رہے ہیں۔ دوسری جانب آج کے میچ میں یہ بات اہم رہے گی کہ کیا اسپین کے کوچ Vincente del Bosque اسٹرائیکر کے ساتھ میچ شروع نہ کرنے کی اپنی پالیسی جاری رکھتے ہیں یا نہیں۔  پرتگال کی ٹیم کے کپتان رونالڈو پہلے دو میچز میں کسی خاص کاکردگی کا مظاہرہ نہیں کر پائے تھے، تاہم پہلے مرحلے کے آخری میچ اور پھر کوارٹر فائنل میں اپنی ٹیم کی جیت میں انہوں نے اہم کردار ادا کیا۔ سیمی فائنل تک پہنچنے کے بارے میں ان کا کہنا ہے: ’’مجھے اچھا لگا۔ سچ تو یہ ہے کہ میں ہمیشہ ہی اچھا محسوس کرتا ہوں۔‘‘  اسپین کی ٹیم کے لیے یہی کہنا کافی ہے کہ یہ ورلڈ کپ اور یورپی ٹائٹل کی دفاعی چیمپیئن ہے۔ ورلڈ رینکنگ میں بھی یہ ٹیم اوّل نمبر پر ہے۔ اس نے یورپی ٹائٹل 1964ء میں جیتا تھا۔ اسپین کی ٹیم کو عرف عام میں ""La Furia Roja"" کہا جاتا ہے جو 1920ء کے اولمپک کھیلوں کی یاد دلاتا ہے، جس میں انہوں نے سلور میڈل جیتا تھا۔  پرتگال نے اس ٹورنامنٹ کے پہلے مرحلے میں دو میچ جیتے جب کہ ایک میں اسے شکست کا سامنا رہا۔ اسپین نے بھی پہلے مرحلے میں دو میچ جتیے اور اس کا ایک میچ بے نتیجہ رہا۔  یورو کپ کا دوسرا سیمی فائنل جرمنی اور اٹلی کے درمیان جمعرات کو شریک میزبان پولینڈ کے شہر وارسا میں کھیلا جائے گا جب کہ فائنل اتوار کو یوکرائن کے شہر کیو میں ہوگا۔",یورو کپ فٹ بال کا پہلا سیمی فائنل آج اسپین اور پرتگال کے درمیان کھیلا جا رہا ہے۔ اسپین یورو کپ کا دفاعی چیمپیئن ہے جب کہ پرتگال نے اب تک یورپ یا عالمی سطح پر کوئی ٹورنامنٹ نہیں جیتا۔
 اطالوی شہر میلان میں امریکی انٹیلیجنس ایجنسی، سی آئی اے کے سابق بیس کمانڈر رابرٹ سیلڈن لاڈی (Robert Seldon Lady) کو پاناما میں حراست میں لے لیا گیا ہے۔ وہ یونان میں سیاسی پناہ کے طالب دہشت گردی میں ملوث مصری عالم کے اغوا میں شریک رہے تھے۔ سن 2003 میں ہونے والی اغوا کی واردات میں مطلوب لاڈی کو گرفتار کرنے کے لیے سن 2007 میں اطالوی عدالت نے وارنٹ گرفتاری جاری کیے تھے۔ اطالوی جج اسکر ماگی (Oscar Magi) نے ان کی عدم موجودگی سن 2009 میں سزا سنائی تھی۔ امریکی اہلکار کی گرفتاری کی پاناما اور اٹلی کی حکومتوں نے تصدیق کر دی ہے۔ اغوا کے اس واقعے میں لاڈی کے 22 دوسری ساتھی بھی مطلوب ہیں۔  پاناما کی حکومت نے ایک شمالی کوریائی بحری جہاز کو گزشتہ پیر کے روز اپنے قبضے میں لے کر عالمی منظر پر ہلچل مچا دی تھی۔ اس بحری جہاز پر چینی کے بوریوں میں ہتھیاروں کی نشاندہی کر دی گئی ہے۔ پاناما حکومت نے اقوام متحدہ کے انسپیکٹروں سے مطالبہ کیا ہے کہ وہ بحری جہاز پر لدے اسلحے کا معائنہ کر کے حتمی فیصلہ کریں۔ پاناما کے سلامتی کے وزیر خوزے راؤل مُولینو کا کہنا ہے کہ بحری جہاز پر لدا اسلحہ غیر قانونی ہے کیوں کہ اس کو بقیہ سامان کی فہرست میں شامل نہیں کیا گیا تھا۔,پاناما حکومت نے امریکی خفیہ ادارے سی آئی اے کے ایک بیس کمانڈر کو حراست میں لے لیا ہے۔ اس اہلکار کی حراست کی درخواست اطالوی حکومت نے کی تھی۔
پاکستان کے سابق فوجی صدر پرويز مشرف لندن ميں مقيم ہيں۔ وہ جلاوطن ہیں ليکن معلوم يہ ہوتا ہے کہ وہ وطن واپسی کی بھر پور کوششوں ميں مصروف ہيں۔ وہ جلد ہی اپنی ايک پارٹی بنانا چاہتے ہيں اور سن 2013 ميں ہونے والے انتخابات ميں پارليمانی نشست کے لئے انتخابات میں حصہ لينا چاہتے ہيں۔67 سالہ مشرف نے يہ بات بی بی سی کو ايک انٹرويو ميں بتائی۔ اخبار Tageszeitung لکھتا ہے کہ اُن کے يہ ارادے پہلی نظر ميں مضحکہ خيز معلوم ہوتے ہيں ليکن جو بات اُن کے حق ميں جاتی ہے وہ يہ ہے کہ پيپلز پارٹی کی حکومت کی اب تک کی کارکردگی مايوس کن ہے۔ مشرف کے دور کے خاتمے کے صرف دو سال بعد ہی سياستدانوں سے بيزاری خطرناک حد تک بڑھ رہی ہے، جنہيں بہت سے لوگ کرپٹ اور نا اہل سمجھتے ہيں۔ خاص طور پر صدر زرداری نے پاکستان کے شديد ترين سيلاب کے دوران ملک ميں رہتے ہوئے صورتحال پر توجہ دينے کے بجائے يورپ کا دورہ کر کے خود کو عوام کی بچی کچھی ہمدرديوں سے بھی محروم کر ليا ہے۔ اس کے برعکس فوج نے عوام کی اتنی زيادہ ہمدردياں حاصل کرلی ہيں جو اسے ,جنوبی ایشیا کے حالات و واقعات پر جرمن اخبارات و جرائد میں شائع ہونے والے تبصرے اور ادارتی نوٹس کا جائزہ
اگر فنانشل ایکشن ٹاسک فورس نے پاکستان کو اپنی ’’واچ لسٹ‘‘ میں شامل کر دیا تو پاکستانی حکومتی اہلکاروں کی نقل و حمل کے ساتھ ساتھ اُس کے بینکوں کو بین الاقوامی لین دین میں مشکلات کا سامنا ہو سکتا ہے۔ ٹاسک فورس کی جانب سے پاکستان کو زیرنگرانی ممالک میں شامل کرنے سے اُس کی اقتصادی شرح پیداوار کو شدید دھچکا لگ سکتا ہے۔ دوسری جانب پاکستان عسکریت پسندوں کے ساتھ رابطوں کی تردید کرتا ہے۔ اسلام آباد حکومت کا دعویٰ ہے کہ اُس نے انسدادِ دہشت گردی کے قوانین میں سختی پیدا کرتے ہوئے دہشت گردوں کی سرگرمیوں کو مزید محدود کر دیا ہے۔ پاکستانی وزارت خزانہ کے ایک سینیئر اہلکار کے مطابق بظاہر ٹاسک فورس کی جانب سے ایسا کوئی فیصلہ کیا جاتا ہے تو اِس کے بہت شدید اثرات تو مرتب نہیں ہوں گے لیکن اس کو ایک اچھا فیصلہ بھی قرار نہیں دیا جا سکے گا۔ یہ امر اہم ہے کہ گزشتہ برس پاکستان کے ایک بڑے مالی ادارے حبیب بینک کو نیویارک سٹی میں قائم بینکنگ سیکٹر کی نگرانی کرنے والے امریکی ادارے نے 225 ملین ڈالر کا جرمانہ عائد کیا تھا۔ اس جرمانے کی وجہ حبیب بینک کا منی لانڈرنگ کے ضوابط کے منافی اور دہشت گردوں کی مالی معاونت کرنے کی سرگرمیاں خیال کی گئی تھیں۔ اس جرمانے کے بعد حبیب بینک امریکا میں اپنا آپریشن بند کرنے پر مجبور ہو گیا تھا۔,امکان ہے کہ پاکستان کو دہشت گردوں کی مالی معاونت کرنے والے ملکوں کی فہرست میں ایک مرتبہ پھر شامل کیا جا سکتا ہے۔ تجزیہ کاروں کے مطابق اگر ایسا ہوتا ہے تو پاکستانی معیشت کو پیچیدگیوں اور مشکلات کا سامنا کرنا پڑے گا۔
 نيوز ايجنسی ايسوسی ايٹڈ پريس کی ہالينڈ کے شہر ہارليم سے منگل سترہ مئی کو موصولہ رپورٹوں کے مطابق ملک ميں جرائم کی مسلسل گھٹتی ہوئی شرح کو مد نظر رکھتے ہوئے چند قيد خانوں کو عارضی بنيادوں پر مہاجرين کی رہائش گاہوں کے طور پر استعمال ميں لايا جا رہا ہے۔ اب تک وہاں بارہ سابقہ جيلوں کو مہاجر کيمپوں ميں تبديل کيا جا چکا ہے۔ جيلوں کو مرمت اور ان کے ڈھانچوں ميں تبديلی کے بعد ہی تارکين وطن کے ليے رہائش گاہوں ميں تبديل کيا جاتا ہے، جس کے بعد کسی کے ليے يہ پہچاننا مشکل ثابت ہوتا ہے کہ وہ سابقہ طور پر مجرمان کو قيد کرنے کے ليے استعمال ميں لائی گئی تھيں۔,ہالينڈ ميں جرائم کی شرح ميں کافی کمی رونما ہوئی ہے، يہی وجہ ہے کہ حکام خالی قيد خانوں کو پُر کرنے کے ليے نت نئے طريقے آزما رہے ہيں۔ ايمسٹرڈيم حکومت نے اب کئی جیلوں کو مہاجر کيمپوں ميں تبديل کرنا شروع کر ديا ہے۔
 جج کے سامنے دوسری عالمی جنگ کے دور میں گیس چیمبرز میں یہودیوں اور دیگر قیدیوں کے ہلاکت کا اعتراف کرتے ہوئے اس سابق اہلکار نے آج کہا، ’’اس میں تو کسی شک کی گنجائش ہی نہیں کہ میں خود کو ایک اخلاقی جرم کا حصہ دار سمجھتا ہوں۔‘‘ کمرہ عدالت میں ہولوکاسٹ کے دوران بچ جانے والے افراد اور یہودی قتل عام کا نشانہ بننے والوں کے رشتہ دار بھی موجود تھے، جن سے مخاطب ہوتے ہوئے اوسکار گرونِنگ نے کہا، ’’میں معافی کی درخواست کرتا ہوں۔‘‘  گرونِنگ ستمبر 1942ء سے لے کر اکتوبر 1944ء تک اس اذیتی کیمپ میں تعینات رہا تھے۔ بنیادی طور پر اس سابق نازی اہلکار کا کام اس اذیتی کیمپ میں پہنچنے والے جلاوطن قیدیوں سے حاصل کردہ رقوم، قیمتی سامان اور زیورات کو سنبھالنا تھا۔ اسی وجہ سے گرونِنگ کو ’’آؤشوِٹس کا منشی‘‘ بھی کہا جاتا ہے۔ اوسکار گرونِنگ کا سن دو ہزار پانچ ہی میں اپنے ایک انٹرویو میں کہنا تھا، ’’میں نے کسی کا بھی قتل نہیں کیا۔‘‘ اب اس انٹرویو کے دس برس بعد گرونِنگ کے خلاف عدالتی کارروائی کا آغاز ہو گیا ہے۔ گرونِنگ کے خلاف آج سے شروع ہونے والی مقدمے کی کارروائی شاید جرمنی میں سابق نازیوں کے خلاف آخری بڑا مقدمہ ہو۔,سابق نازی اہلکار اور اذیتی کیمپ ’آؤشوِٹس کے منشی‘ نے کہا ہے کہ وہ ہولوکاسٹ کے دوران اپنے کردار پر اخلاقی طور پر معافی چاہتا ہے۔ ترانوے سالہ اوسکار گرونِنگ کے خلاف آج سے عدالتی کارروائی کا آغاز ہو گیا ہے۔
ایک ایسے موقع پر جب بریگزٹ مذاکرات اپنے حتمی مراحل میں ہیں اور برطانیہ کے یورپی یونین سے اخراج میں چند ہی ماہ بچے ہیں، ٹمرمانز نے کہا کہ اس سلسلے میں یورپی شہریوں کے مفادات پر کوئی سمجھوتا نہیں کیا جائے گا۔ انہوں نے کہا کہ بریگزٹ مذاکرات میں مکمل کوشش کی جا رہی ہے کہ برطانوی اخراج کے نتیجے میں بلاک کو پہنچنے والے نقصان کو کم سے کم کیا جائے۔ موبائل فون سروسز فراہم کرنے والے دنیا کے اس دوسرے بڑے ادارے کی جانب سے کہا جا رہا ہے کہ برطانیہ کو الوداع کہہ دینا خارج از امکان نہیں ہے اور ممکنہ طور پر یہ ادارہ اپنے ہیڈکوارٹرز جرمن شہر ڈسلڈورف میں منتقل کر دے گا۔ جرمن علاقے رائن لینڈ میں ووڈافون کے نئے کیمپس میں پانچ ہزار ملازمین کی گنجائش ہے۔ پھر یہ بھی ہے کہ جرمنی اس ادارے کی سب سے بڑی منڈی بھی ہے۔ اس سب سے بڑے امریکی بینک کی لندن شاخ میں سولہ ہزار ملازمین کام کرتے ہیں۔ اب یہ بینک اپنے کاروبار کے ایک حصے کو برطانیہ سے کہیں اور منتقل کرنے کے بارے میں سوچ رہا ہے۔ اس بینک کے سربراہ جیمی ڈائمن نے ریفرنڈم سے پہلے ہی کہہ دیا تھا کہ ایک سے لے کر چار ہزار تک آسامیاں کہیں اور منتقل کی جا سکتی ہیں۔,یورپی کمیشن کے نائب سربراہ فرانز ٹِمرمانز نے اسٹراس برگ میں یورپی پارلیمان سے اپنے خطاب میں کہا ہے کہ برطانیہ یورپی گھر کو چھوڑتے ہوئے گھر کی چابی ساتھ نہیں لے جا سکتا۔
حالیہ برسوں میں چینی جوڑے صحت کی دیکھ بھال، تعلیم اور رہائش پر بڑھتے ہوئے اخراجات کے مدنظر بچے پیدا کرنے کا فیصلہ کافی سوچ سمجھ کر کر رہے ہیں۔ چین نے آبادی میں کم کرنے کے لیے سن 1970کے عشرے میں ایک بچہ پالیسی نافذ کی تھی۔ لیکن ملک کی تیزی سے عمر دراز ہوتی آبادی کو دیکھتے ہوئے سن 2016 میں اس پالیسی کو ختم کر دیا گیا تھا۔ تاہم اس کے باوجود شرح پیدائش میں حسب توقع اضافہ نہیں ہو رہا ہے۔ گزشتہ برس کورونا وائرس کی وبا کی وجہ سے پیدا اقتصادی عدم استحکام نے لوگوں کے لیے بچے پیدا کرنے کے سلسلے میں فیصلہ کرنا مزید مشکل بنا دیا ہے۔ یہ چین کے لیے انتہائی تشویش کی بات ہے کیوں کہ اس کی آبادی بڑی تیزی سے عمر دراز ہوتی جا رہی ہے۔ آٹھ سالہ بخشو جان، جو اس وقت سے ایسے رنگا رنگ غبارے بیچ رہا ہے، حالانکہ اس کی اپنی عمر ابھی ایسے غباروں سے کھیلنے کی ہے۔ بخشو نے بتایا کہ وہ اور اس کا پورا خاندان یہ غبارے بیچتے ہیں، جو لوگ اپنے بچوں کے لیے خرید بھی لیتے ہیں اور اکثر بغیر کچھ خریدے ہوئے اسے کچھ پیسے بھی دے دیتے ہیں۔ بخشو جان جس طرح اپنے غباروں کو دیکھ رہا ہے، لگتا ہے جیسے اس سوچ میں ہو، ’بیچ دوں یا اپنے ہی پاس رکھ لوں‘۔,چینی ماہرین سماجیات نے اسے انتہائی خطرناک رجحان قرار دیا ہے اور متنبہ کیا کہ چینی سماج بظاہر توقع سے کہیں زیادہ تیزی سے عمر دراز ہو رہا ہے۔
پاکستان مسلم لیگ نواز کی نائب صدر مریم نواز نے اپنے ٹوئٹر اکاؤنٹ پر بدھ کو دو ویڈیوز جاری کی ہیں جن کے بارے میں ان کا دعویٰ ہے کہ یہ جج ارشد ملک کی ہیں۔  اس کے ساتھ ہی ان کا یہ بھی کہنا ہے کہ ’اس سے جج صاحب کی پریس ریلیز میں کیے گئے دعوے جھوٹے ثابت ہوگئے ہیں۔‘ یاد رہے کہ احتساب عدالت کے جج ارشد ملک نے اس سے پہلے پاکستان مسلم لیگ نواز کی نائب صدر مریم نواز کی جانب سے دکھائی جانے والی ویڈیوز کو جھوٹی، جعلی اور مفروضوں پر مبنی قرار دیا تھا۔ واضح رہے کہ مریم نواز نے منگل کو دعویٰ کیا تھا کہ ان کے پاس احتساب عدالت کے جج ارشد ملک کی سنیچر کو جاری کی گئی مبینہ ویڈیو جیسی مزید دو ویڈیوز اور آڈیو ریکارڈنگز موجود ہیں۔ یہ ویڈیو پاکستان مسلم لیگ کی جانب سے منعقدہ پریس کانفرنس میں صحافیوں کو دکھائی گئی تھی اور اس میں مبینہ طور پر نواز شریف کو العزیزیہ ریفرینس میں سزا سنانے والے احتساب عدالت کے جج ارشد ملک کو ایک لیگی کارکن ناصر بٹ کے ساتھ بات چیت میں فیصلہ لکھنے سے متعلق کچھ 'نامعلوم افراد' کی جانب سے دباؤ کے بارے میں بتاتے دیکھا اور سنا جا سکتا تھا۔ واضح رہے کہ پاکستان مسلم لیگ نواز کی نائب صدر مریم نواز نے سنیچر کو لاہور میں پریس کانفرنس کرتے ہوئے الزام عائد کیا تھا کہ پاناما مقدمے میں نواز شریف کو جیل بھیجنے والے جج ارشد ملک پر 'نامعلوم افراد' کی طرف سے دباؤ تھا۔ پریس کانفرنس میں مریم نواز کا کہنا ہے کہ 'جس جج کے فیصلے کے مطابق نوازشریف 7 سال کی سزا کاٹ رہے ہیں وہ خود ہی اپنے جھوٹے فیصلے کی خامیوں پر سے پردہ اٹھا رہے ہیں۔ اتوار کی دوپہر رجسٹرار احتساب عدالت کی جانب سے ایک پریس ریلیز کا اجرا کیا گیا جس میں احتساب عدالت کے جج ارشد ملک نے سنیچر کے روز پاکستان مسلم لیگ نواز کی نائب صدر مریم نواز کی جانب سے دکھائی جانے والی ویڈیوز کو جھوٹی، جعلی اور مفروضوں پر مبنی قرار دیا۔ پریس ریلیز کے مطابق جج ارشد ملک نے کہا کہ مذکورہ ویڈیوز میں دکھائے کردار ناصر بٹ کا تعلق انھی کے شہر (راولپنڈی) سے ہے اور ان سے ان کی پرانی شناسائی ہے۔ ’ناصر بٹ اور اس کا بھائی عبداللہ بٹ  عرصہ دراز سے مختلف اوقات میں مجھ سے بے شمار دفعہ مل چکے ہیں۔‘ جج ارشد ملک کی پریس ریلیز کے جواب میں مریم نواز نے  ٹویٹ کرتے ہوئے کہا کہ ’جبر و بلیک میلنگ کا شکار ہو کر اپنے ضمیر کے خلاف فیصلہ دینے والے جج صاحب! میں سمجھ سکتی ہوں کہ آج بھی فیصلے کی طرح تیار شدہ پریس ریلیز پر آپ نے مجبوری میں دستخط کیے ہوں گے، تھینک یو ویری مچ، آپ نے ویڈیو کا انکار نہ کر کے تصدیق کر دی۔‘ ,پاکستان مسلم لیگ نواز کی نائب صدر مریم نواز نے اپنے ٹوئٹر اکاؤنٹ پر بدھ کو مزید دو ویڈیوز جاری کی ہیں جن کے ساتھ انھوں نے دعویٰ کیا ہے کہ اس سے جج ارشد ملک کی پریس ریلیز میں کیے گئے دعوے غلط ثابت ہو جاتے ہیں۔
 دارالحکومت اسلام آباد سے قريب ڈيڑھ سو کلوميٹر دور شمال مغربی قبائلی علاقے مہمند ایجنسی ميں نيم فوجی فرنٹيئر کور کے ايک قافلے کو آج ہفتے کے روز بم دھماکے کا نشانہ بنايا گيا۔ سينئر پوليس اہلکار محمد علی نے نيوز ايجنسی اے ايف پی کو بتايا کہ اس واقعے ميں چھ فوجی ہلاک اور ایک زخمی ہو گيا۔ پوليس اہلکار کے بقول چار فوجی دھماکے کی جگہ پر ہی ہلاک ہو گئے جبکہ دو نے بعد ازاں ہسپتال ميں دم توڑ ديا۔  قبل ازيں دارالحکومت اسلام آباد ميں ہونے والے دو مختلف دھماکوں ميں بھی ايک شخص کی ہلاکت کی تصديق ہو چکی ہے۔ پہلا دھماکا شہر کے مرکز کے قريب واقع ايک مارکيٹ ميں جمعے اور ہفتے کی درميانی شب قريب دو بجے ہوا۔ اس دھماکے کے نتيجے ميں ايک محافظ ہلاک جبکہ ايک اور شديد زخمی ہو گيا۔ مقامی پوليس اہلکار چوہدری حافظ حسين نے بتايا کہ یہ سکيورٹی گارڈ زخموں کی تاب نہ لاتے ہوئے ہسپتال ميں دم توڑ گيا جبکہ اسی بم دھماکے ميں زخمی ہونے والے ایک دوسرے سکيورٹی گارڈ کا علاج جاری ہے۔,پاکستان ميں افغان سرحد سے ملحقہ قبائلی علاقے ميں ہونے والے ايک دھماکے ميں ملکی فوج کے چھ اہلکار ہلاک ہو گئے جبکہ دارالحکومت اسلام آباد ميں ہونے والے دو دھماکوں ميں ايک شہری مارا گيا۔
یورپی بارڈر ایجنسی فرونٹکس نے یورپی یونین کو متنبہ کیا ہے کہ وہ رواں برس کے دوران اُتنے ہی غیرملکی مہاجرین کی توقع کریں جتنے گزشتہ برس پہنچے تھے۔ ایجنسی نے اس تناظر میں مزید کہا کہ گزشتہ برس کے دوران لیبیا اور دوسریے افریقی ملکوں سے ایک لاکھ اکیاسی ہزار افراد غیرقانونی انداز میں یورپی ملکوں میں داخل ہونے میں کامیاب ہوئے تھے۔ ایجنسی کے مطابق بلقان خطے کے راستوں پر رکاوٹیں کھڑی ہونے کے بعد اب لیبیا سے بحیرہ روم کا راستہ مرکزیت اختیار کر گیا ہے۔ ماہرین کے مطابق بحیرہ ایجیئن میں سمندری نگرانی کے بعد انسانی اسمگلروں نے بحیرہ ایڈریاٹک کو بھی اپنانے کی کوششیں شروع کر دی ہیں۔ ایسا خیال کیا جا رہا ہے کہ ایڈریاٹک سمندری راستہ طویل اور زیادہ دشوار گزار ہو سکتا ہے۔ گزشتہ دنوں ایک کشتی یونانی کوسٹ گارڈز نے پکڑی تھی جو بحیرہ ایڈریاٹک سے ہوتی ہوئی بحیرہ ایجین میں پہنچی تھی۔ اِس پر ایک سو کے قریب پاکستانی، افغان اور ایرانی مہاجربن سوار تھے۔ یورپی بارڈر ایجنسی فرونٹکس کے مطابق سن 2014، سن 2015 اور سن 2016 کے دوران ڈیڑھ لاکھ سے زائد غیرقانونی مہاجرین نے یورپ کا سفر اختیار کیا اور یورپی ملکوں میں غیرقانونی انداز میں داخل ہوئے۔ یہ امر اہم ہے کہ اتنی بڑی تعداد میں داخل ہونے والے مہاجرین کی وجہ سے یورپی ملکوں میں عوامیت پسندی کی تحریکوں نے زور پکڑا اور اندرونی خلفشار میں اضافہ ہوا۔,یورپی بارڈر ایجنسی نے توقع ظاہر کی ہے کہ رواں برس بھی مہاجرین کا یورپ کی جانب سفر جاری رہ سکتا ہے۔ گزشتہ دو برسوں میں یورپ میں تقریباً سولہ لاکھ غیرقانونی مہاجرین داخل ہوئے تھے۔
لارڈز ٹیسٹ کے پہلے دونوں دن اور تیسرے دن کے پہلے دو سیشنز کے دوران پاکستانی ٹیم نے تمام شعبہ جات میں عمدہ کارکردگی کا مظاہرہ کیا۔ تاہم تیسرے دن کے تیسرے سیشن میں جوس بٹلر اور ڈومینک مارک بیس نے پاکستان بولنگ کا ڈٹ کر مظاہرہ کیا اور اس میچ کو چوتھے دن میں لے جانے میں کامیاب ہو گئے۔  پاکستان کے سابق ٹیسٹ کپتان اور کوچ وقار یونس نے بھی لارڈز ٹیسٹ کی موجودہ صورتحال پر خوشی کا اظہار کیا۔ انہوں نے اپنی ایک ٹوئٹ میں کہا کہ وہ فخر محسوس کر رہے ہیں۔ انگلینڈ نے تیسرے دن کے اختتام تک اپنی دوسری اننگز میں چھ وکٹوں کے نقصان پر 235 رنز بنا لیے ہیں اور یوں اسے پاکستان پر چھپن رنز کی برتری حاصل ہو چکی ہے۔ اس میچ پر کرکٹ ناقدین تو تبصرے کر ہی رہے ہیں لیکن دیگر شخصیات بھی کچھ پیچھے نہیں ہیں۔ معروف صحافی اور تجزیہ کار ندیم فاروق پراچہ نے لارڈز ٹیسٹ کی صورتحال پر اپنا خیال پیش کرتے ہوئے ٹوئٹ کی کہ بیس اور بٹلر اچھا کھیل کر رہے ہیں لیکن ایک وکٹ جیت کا راستہ کھول دے گی۔ دورہ انگلینڈ کے لیے جب پاکستانی ٹیسٹ ٹیم کا اعلان کیا گیا تھا تو کئی ناقدین نے چیف سلیکٹر انضمام الحق کو شدید تنقید کا نشانہ بھی بنایا تھا۔ ان کا کہنا تھا کہ ٹی ٹوئنٹی طرز کے کھلاڑیوں کی ٹیم انگلینڈ روانہ کی جا رہی ہے اور یہ ایک بڑی شکست کھائی گی۔ تاہم لارڈز ٹیسٹ کے تیسرے دن کے ختم ہونے تک یہ تنقید اب بالکل نظر نہیں آ رہی۔,لارڈز ٹیسٹ کے تیسرے دن بھی پاکستانی کرکٹ ٹیم نے عمدہ کھیل کا مظاہرہ کیا۔ ایک وقت تو یوں معلوم ہو رہا کہ تھا کہ اس پانچ روزہ میچ میں پاکستانی ٹیم تین دن میں ہی فتح حاصل کر لے گی۔
 پاکستان نے اپنے ایک بیان سے یہ بات واضح کر دی ہے کہ آئندہ ہفتے افغانستان سے متعلق نئی دہلی میں ہونے اجلاس میں وہ شامل نہیں ہو گا۔ چین نے اس حوالے سے ابھی تک کوئی بیان جاری نہیں کیا ہے تاہم بھارتی میڈیا میں یہ خبر سہ سرخیوں میں ہے کہ پاکستان کی طرح وہ بھی اس اجلاس میں شریک نہیں ہو گا۔ پاکستان کے قومی سلامتی مشیرمعیدیوسف نے اس موقع پر بھارت کے زیر انتظام کشمیر میں ہونے والی انسانی حقوق کی پامالیوں کے حوالے سے عالمی برادری کی خاموشی پر بھی افسوس کا اظہار کیا۔ ''بد قسمتی سے دنیا نے اپنی آنکھیں بند کر رکھی ہیں اور وہ بھارت کے ساتھ اس طرح بات نہیں کر رہی جس طرح اسے کرنی چاہیے تھی۔''  غور طلب بات یہ ہے کہ افغانستان کے حوالے سے اب تک پاکستان کی پالیسی رہی ہے کہ وہ کسی ایسی میٹنگ میں شامل ہونے کا قائل نہیں جس میں طالبان کا کوئی نمائندہ شامل نہ ہو۔ بھارت نے نئی دہلی میں جو اجلاس طلب کیا ہے اس میں اس نے طالبان کو مدعو نہیں کیا ہے۔ ابھی چین کی طرف سے اس حوالے سے کوئی با ضابطہ بیان نہیں آیا ہے کہ وہ نئی دہلی میں ہونے والے اجلاس میں اپنے قومی سلامتی کے مشیر کو بھیجے گا یا نہیں، تاہم بھارتی میڈیا میں بعض ذرائع کے حوالے سے یہ خبریں شائع ہوئی ہیں کہ چین بھی اس اجلاس کا بائیکاٹ کرنے والا ہے۔ بعض بھارتی اخبارات نے بھارتی حکام کے حوالے سے بدھ 3نومبرکو یہ خبر سہ سرخیوں میں شائع کی ہے کہ بھارت نے افغانستان کو غذائی اجناس بھیجنے کے لیے پاکستان کو ایک منصوبہ پیش کیا ہے تاہم اس حوالے سے بھی پاکستان نے ابھی تک کوئی جواب نہیں دیا ہے۔,پاکستانی قومی سلامتی کے مشیر نے افغانستان سے متعلق نئی دہلی میں ہونے والی کانفرنس میں شرکت سے انکار کر دیا ہے۔ بھارت نے افغانستان کی مدد کے لیے پاکستان کو ایک تجویز پیش کی ہے لیکن پاکستان نے اس کا کوئی جواب نہیں دیا ہے۔
امریکی سینیٹ میں ایک قرارداد کو منظور کیا گیا ہے، جس کے دو مقاصد ہیں۔ اولین یہ کہ اخبار واشنگٹن پوسٹ کے کالم نگار جمال خاشقجی کے قتل میں سعودی عرب کے کردار کا تعین کر کے ریاض حکومت کو امریکی ناراضی سے آگاہ کیا جائے اور دوسرے یہ کہ یمن کی جنگ میں امریکی مداخلت کا سلسلہ ختم کیا جائے۔ اس مناسبت سے پیش کی گئی قرارداد کی منظوری کو امریکی صدر کے لیے سینیٹرز کا سخت پیغام قرار دیا گیا ہے۔ صدر ڈونلڈ ٹرمپ صحافی جمال خاشقجی کے قتل کے حوالے سے سعودی عرب کی شاہی قیادت کی حمایت کا اظہار کر چکے ہیں اس رائے شماری سے ایک بات اور واضح ہوئی ہے کہ امریکی صدر کی حامی سیاسی جماعت ری پبلکن پارٹی کے سینیٹرز بظاہر ڈونلڈ ٹرمپ سے اُن کے سعودی عرب کے ساتھ مراسم کے تناظر میں عدم اطمینان کے اظہار کے طور پر فاصلہ اختیار کرنے کی کوشش میں ہیں۔ یہ سینیٹرز ترک شہر استنبول میں سعودی عرب کے قونصل خانے میں جمال خاشقجی کے سفاک قتل میں سعودی شاہی خاندان کے ملوث ہونے کے مبینہ الزام پر بھی نالاں دکھائی دیتے ہیں۔ جمال خاشقجی کا قتل رواں برس دو اکتوبر کو ہوا تھا۔ اس حوالے سے امریکی خفیہ ادارے کی رپورٹ میں بتایا گیا ہے کہ سعودی عرب کے ولی عہد پرنس محمد بن سلمان اس منصوبے سے یقینی طور پر آگاہ تھے۔ دوسری جانب امریکی صدر اس رپورٹ کے باوجود سعودی شاہی خاندان کی حمایت کا سلسلہ جاری رکھے ہوئے ہیں۔,امریکی صدر کو یمن کی جنگ میں مداخلت اور خاشقجی کے قتل کے حوالے سے امریکی سینیٹ کی چڑھائی کا سامنا ہے۔ صدر ٹرمپ خاشقجی کے قتل کے حوالے سے سعودی عرب کی شاہی قیادت کی حمایت کا اظہار کر چکے ہیں۔
 جنوبی کوریا میں ایک امدادی کانفرنس میں شرکت کے بعد امریکی وزیر خارجہ ہلیری کلنٹن میانمار کے لیے روانہ ہوئیں۔ وہاں وہ جمعرات کو صدر Thein Sein سے ملاقات کریں گی۔ بعدازاں وہ ینگون میں جمہوریت پسند رہنما آنگ سان سوچی سے ملاقات کریں گی۔  ہلیری کلنٹن نے جنوبی کوریا سے میانمار روانگی سے قبل کہا کہ امریکہ اور دیگر ملکوں کو میانمار میں تبدیلی کی اُمید ہے، جس سے وہاں کے عوام استفادہ کر سکیں گے۔  کلنٹن نے یہ بھی کہا کہ وہ میانمار میں طویل عرصے سے جاری نسلی تنازعات کے   اے ایف پی کے مطابق امریکی حکومت کے اعلیٰ عہدے داروں کا کہنا ہے کہ اس دورے کے موقع پر ہلیری کلنٹن میانمار پر عائد اقتصادی پابندیوں کے خاتمے کا اعلان نہیں کریں گی،گو کہ اس مقصد کے لیے کانگریس کی منظوری بھی ضروری ہے۔  یہ نکتہ بھی قابلِ غور ہے کہ عام طور پر اعلیٰ امریکی حکام کسی طرح کی مراعات کے لیے تیار ہوئے بغیر ایسے دوروں پر کم ہی جاتے ہیں۔  گزشتہ برس میانمار نے اپنے ہاں اصلاحات کا عمل شروع کر کے دنیا کو حیران کر دیا تھا۔ اس حوالے سے جمہوریت نواز رہنما آنگ سان سوچی کی نظر بندی سے رہائی اور کسی حد تک دہائیوں سے چلے آ رہے عسکری اقتدار کا خاتمہ اہم تھا۔  رواں ماہ دورہء ایشیا کے دوران امریکی صدر باراک اوباما نے ہلیری کلنٹن کے اس دورے کا اعلان کیا تھ، تاہم ان کی انتظامیہ اس حوالے سے زیادہ توقعات رکھتی دکھائی نہیں دے رہی۔,امریکی وزیرِ خارجہ ہلیری کلنٹن میانمار کا تاریخی دورہ آج سے شروع کر رہی ہیں۔ گزشتہ نصف صدی میں کسی اعلیٰ امریکی عہدیدار کا میانمار کے لیے یہ پہلا دورہ ہے، جو برما کے نام سے بھی جانا جاتا ہے۔
 برطانوی پارلیمان کے ارکان ’مائٹو کونڈریل ڈی این اے ڈونیشن‘ تکنیک کو اِن وِٹرو فرٹیلائزیشن (IVF) میں استعمال کرنے کی اجازت دینے کے معاملے پر ووٹ دیں گے۔ ان وٹرو فرٹیلائزیشن کا مطلب ہے کہ ایک خاتون کے بیضے کو جسم سے باہر لیبارٹری میں بار آور کر کے اسے دوبارہ خاتون کی بچہ دانی میں منتقل کر دیا جاتا ہے۔ اسے ٹیسٹ ٹیوب کا طریقہ کار بھی کہا جاتا ہے۔  ٹیسٹ ٹیوب بے بی یا IVF کے حوالے سے برطانیہ میں موجود قوانین میں مجوزہ ترمیم میں اس بات کی اجازت دینے کی بات کی گئی ہے کہ ایک ماں اور باپ کے ڈی این اے کے علاوہ ایک اور خاتون کے صحت مند ڈی این اے کا بھی بہت تھوڑا حصہ یا mDNA شامل ہو سکے۔  برطانیہ کی چیف میڈیکل افسر سیلی ڈیویس Sally Davies نے برطانوی روزنامہ ’ٹیلی گراف‘ میں لکھا ہے، ’’آج کا دن ماڈرن میڈیسن کے لیے ایک تاریخی دن کی حیثیت رکھتا ہے، جب پارلیمان اس بات پر بحث کر رہی ہے کہ کیا برطانیہ کو وہ پہلا ملک بن جانا چاہیے جہاں آئی وی ایف طریقہ علاج کے لیے مائٹو کونڈریل ڈونیشن کی اجازت دی گئی ہو۔‘‘  قانون میں تبدیلی سے برطانیہ میں بچے پیدا کرنے کی صلاحیت رکھنے والی عمر میں موجود ایسی قریب ڈھائی ہزار خواتین کو فائدہ پہنچ سکے گا جن سے ان کے بچوں میں موروثی بیماریاں منتقل ہونے کا امکان موجود ہے۔ تاہم اس تکنیک کی اجازت دیے جانے کے مخالفین کا خیال ہے کہ اس طرح مستقبل میں ’ڈیزائنر بے بیز‘ یا اپنی پسند کے بچے پیدا کرنے کی راہ ہموار ہو جائے گی۔,برطانیہ دنیا کا ایسا پہلا ملک بن سکتا ہے جہاں اس بات کی قانونی طور پر اجازت ہو گی کہ ایک ایسا بچہ پیدا کیا جا سکے جس میں ایک مرد اور ایک خاتون کی بجائے تین افراد کا ڈی این اے موجود ہو۔
 عمران خان کے ایک انتہائی قریبی دوست نے کہا ہے کہ پاکستان تحریک انصاف کے سربراہ نے اینکر پرسن ریحام خان سے بنی گالہ میں واقع اپنی رہائش گاہ پر آج شادی کر لی ہے۔ مقامی میڈیا کے مطابق پاکستان تحریک انصاف کی سیکرٹری اطلاعات نے سماجی رابطے کی ویب سائٹ ٹوئٹر پر عمران خان کے نکاح کی تصدیق کی ہے۔ شیریں مزاری کا کہنا تھا کہ اس تقریب کا انعقاد انتہائی سادگی سے کیا گیا ہے اور اس سلسلے میں کسی بھی بڑی تقریب کا انعقاد نہیں کیا جائے گا۔ انہوں نے مزید کہا کہ اس خوشی میں کل غریب بچوں میں کھانا تقسیم کیا جائے گا۔  فیس بک پر عمران خان کے آفشیل پیج پر جاری ہونے والے ایک بیان میں کہا گیا ہے کہ عمران خان کی رہائش گاہ پر یہ نکاح مفتی سعید نے پڑھایا۔ اس تقریب کے بعد مفتی سعید نے میڈیا سے مختصر گفتگو میں بتایا کی انہوں نے عمران خان اور ریحام خان کا نکاح آج ہی پڑھایا ہے۔ اس پہلے ان سے صحافیوں نے سوال کیا تھا کہ کیا عمران خان کی ریحام خان سے پہلے ہی شادی ہو چکی ہے؟ پاکستانی میڈیا میں کئی ہفتوں سے یہ افواہیں جاری تھیں کہ عمران خان بی بی سی کی اس سابق صحافی سے شادی کر چکے ہیں۔ میڈیا پر یہ خبریں منظر عام پر آنے کے بعد عمران خان کے اہل خانہ نے سختی سے ایسی خبروں کی تردید کی تھی۔,پاکستانی معاشرے میں سیاستدانوں کی نجی زندگی پر شاذ و نادر ہی کھلے عام تبادلہٴ خیال کیا جاتا ہے لیکن کرکٹ لیجنڈ اور سیاستدان عمران خان کی شادی سارے پاکستان میں موضوع بنی ہوئی ہے۔
انگلش کرکٹر بین اسٹوکس نے کہا ہے کہ انہیں انتہائی خوشی ہے کہ انہیں سال کا بہترین نیوزی لینڈر قرار دیا گیا ہے لیکن ان کے خیال میں یہ اعزاز نیوزی لینڈ کی قومی کرکٹ ٹیم کے کپتان کین ولیمسن کو ملنا چاہیے تھا۔ بین اسٹوکس نیوزی لینڈ میں پیدا ہوئے تھے۔ ان کے والد کو انگلینڈ میں رگبی ٹیم کی کوچنگ کی ملازمت ملی تو وہ اپنی فیملی سمیت انگلینڈ منتقل ہو گئے تھے۔ تب بین اسٹوکس کی عمر صرف بارہ برس تھی۔ اسٹوکس کے کنبے کا تعلق نیوزی لینڈ کی قدیم مقامی ماؤری برادری سے ہے۔ بین اسٹوکس نے اپنا بین الاقوامی کرکٹ کیریئر انگلش ٹیم کے ساتھ شروع کیا اور جلد ہی انہوں نے اپنی آل راؤنڈ صلاحیتوں سے اپنا لوہا منوا لیا۔ حالیہ کرکٹ ورلڈ کپ میں اٹھائیس سالہ بین اسٹوکس نے عمدہ کارکردگی کا مظاہرہ کیا اور فائنل میچ میں اپنے آبائی ملک نیوزی لینڈ کے خلاف ان کی بلے بازی شاندار رہی، جس کی وجہ سے انگلش ٹیم ورلڈ کپ جیتنے میں کامیاب ہوئی تھی۔ سال دو ہزار انیس کے بہترین نیوزی لینڈر ہونے کا اعزاز ملنے پر اسٹوکس نے عاجزانہ رویہ اختیار کرتے ہوئے کہا کہ وہ بہت خوش ہیں، ''مجھے اپنے نیوزی لینڈر اور ماؤری ورثے پر فخر ہے۔ لیکن مجھے اس معتبر اعزاز سے نوازا جانا زیب نہیں دیتا۔‘‘ بین اسٹوکس نے مزید کہا کہ نیوزی لینڈ میں ایسے بہت سے لوگ ہیں جو اس انعام کے حق دار ہیں اور انہوں نے نیوزی لینڈ کے لیے بہت کچھ کیا ہے۔ انہوں نے کہا کہ حقیقی طور پر کیوی لیجنڈ کرکٹر کین ولیمسن اس اعزاز کے مستحق تھے، ''وہ (عالمی کپ کے) مین آف دا ٹورنامنٹ تھے اور ایک پرتاثر لیڈر بھی۔‘‘,انگلش قومی کرکٹ ٹیم کے مایہ ناز آل راؤنڈر بین اسٹوکس نے کہا ہے کہ سال کا بہترین نیوزی لینڈر دراصل کیوی ٹیم کے کپتان کین ولیمسن کو قرار دینا چاہیے تھا۔ بین اسٹوکس بارہ برس کی عمر میں نیوزی لینڈ سے انگلینڈ منتقل ہوئے تھے۔
یہ امر واضح نہیں کہ افغانستان سے امریکی فوج کے انخلا کے ساتھ ساتھ کتنے ٹھیکیدار اس وقت بیرون ملک پھنسے ہوئے ہیں اور کورونا وبا کے پھیلاؤ کی روک تھام کے لیے بین الاقوامی قوانین و ضوابط کے تحت اپنے ملک پہنچنے کے بجائے دیگر ممالک خاص طور سے خلیجی ریاست دبئی میں پھنسے ہوئے ہیں۔ ایسو سی ایٹیڈ پریس کے ایک صحافی  کے مطابق اُس نے انجینیئرنگ اور کنسٹرکشن کمپنی سے تعلق رکھنے والے کم از کم ایک درجن فلپائینی ٹھیکداروں کو دبئی کے اندرون شہر کے ضلع بَر میں قائم 'مؤو این پک ہوٹل‘ میں پھنسے دیکھا ہے۔ ہوٹل انتظامیہ نے اس بارے میں کسی تبصرے سے یہ کہہ کر انکار کر دیا ہے کہ، '' رازداری کی پالیسی کی وجہ سے انتظامیہ کو نہ تو ہوٹل کے مہمانوں نہ ہی ہوٹل کے کسی کارپوریٹ شراکت دار کی تفصیلات افشا کرنے  کی اجازت ہے۔‘‘,افغانستان میں امریکا کی ’ابدی جنگ‘ کے دوران امریکی فوج کو رسد کی امداد فراہم کرنے والے غیر ملکی ٹھیکیدار اپنے گھروں کو پہنچنے کی بجائے کورونا وبا کے سبب بین الاقوامی سفری پابندیوں کی وجہ سے دبئی میں پھنسے ہوئے ہیں۔
دنیا بھر میں نقل وحمل کے تیز ترین ریلوے نظام متعارف کروائے جا رہے ہیں۔ چند برس پہلے ’ہائپر لوپ‘ ٹرانسپورٹ سسٹم کا منصوبہ متعارف کروایا گیا تھا، جس کے تحت مسافر گیارہ سو پچیس کلومیٹر فی گھنٹہ کی رفتار سے سفر کر سکیں گے۔ اس مقصد کے لیے مسافروں کے لیے سُپرسونک رفتار کی حامل پریشر ٹیوبز بنائی جائیں گی۔  دبئی حکومت نے اس منصوبے کا اعلان آج منگل آٹھ  نومبر کو دنیا کی بلند ترین عمارت برج خلیفہ میں کیا ہے۔ منصوبہ سازوں کے مطابق اس ٹرین کی تعمیر سے دبئی اور ابوظہبی کا سفر صرف بارہ منٹ میں طے ہو جایا کرے گا۔ گاڑی کی رفتار ایک سو پچاس کلومیٹر فی گھنٹہ ہو تو ابھی اس سفر کو طے کرنے کے لیے دو گھنٹے سے زائد وقت لگتا ہے۔ بتایا گیا ہے کہ دبئی اور ابوظہبی کے مابین متعدد ایسے اسٹیشن بھی بنائے جائیں گے، جہاں یہ ٹرین رکا کرے گی۔ اسی طرح دبئی کی سرکاری پورٹ آپریٹر کمپنی ’ڈٰی پی ورلڈ‘ نے بھی ’ہائپر لوپ ون‘ سے ایک معاہدہ کیا ہے کہ اس ٹیکنالوجی کو دبئی کے صنعتی علاقے جبل علی پورٹ میں استعمال کرنے کے حوالے سے جائزہ لیا جائے۔ تین برس پہلے یہ منصوبہ امریکا میں ایلون مسک کی طرف سے پیش کیا گیا ہے۔ ایلون مسک الیکٹرک کار ساز ادارے ٹیسلا موٹرز اور نجی خلائی ریسرچ فرم ’اسپیس ایکس‘ کے سربراہ ہیں۔ اس منصوبے کی تفصیلات پیش کرتے ہوئے انہوں نے دعویٰ کیا ہے کہ لاس اینجلس اور سان فرانسسکو کے مابین تقریباﹰ چھ سو کلومیٹر کا فاصلہ صرف پینتیس منٹ میں طے کیا جائے گا۔,مستقبل میں دبئی سے ابوظہبی تک کا سفر صرف ’بارہ منٹ‘ میں طے کر لیا جائے گا۔ دبئی حکومت نے امریکی کمپنی ’ہائپر لوپ ون‘ سے معاہدہ کر لیا ہے اور دنیا میں اپنی نوعیت کا یہ پہلا منصوبہ ہے، جسے عملی جامہ پہنایا جا رہا ہے۔
 انہی کے دور ميں جنوبی اور شمالی کوريا کے مابين قربت کا سلسلہ شروع ہوا اور ایک طويل عرصے تک جاری رہا۔ سن 1997ء ميں کم دے جُنگ کے بطور صدر انتخاب کے ساتھ ہی ايک طويل دور کا خاتمہ اور ايک نئے دور کا آغاز ہوا تھا۔ وہ مصالحت اور مکالمت کی ايک نئی پاليسی کے ذريعے دونوں کوريائی ممالک کے تعلقات کو بہتر بنانا چاہتے تھے۔وہ جنوبی کوريا کے پہلے صدر تھے، جنہوں نے شمالی کوريا کا دورہ کيا۔ کم دے جُنگ کو ان کی خدمات کے اعتراف میں امن کا نوبل انعام بھی دیا گیا۔  شمالی کوريا کے آمر کم يونگ اِل کی حکومت ميزائلوں اور ايٹمی اسلحے کے تجربات کے ذريعے دنيا کو اشتعال دلا رہی تھی ۔ اس کے ساتھ ہی بالآخر دونوں کوريائی رياستوں کے مابين مذاکرات رک گئے۔ جنوبی کوريا ميں لی ميونگ باک کی صورت ميں ايک بار پھر سخت پاليسی کی حامی شخصیت کی حکومت قائم ہوگئی۔ تاہم کم دے جُنگ دنيا بھر کے دورے کرتے اور امن انعامات وصول کرتے رہے۔ وہ اپنے نظريات پر جمے رہے۔ انہوں نے جنوبی کوريا ميں فوجی آمريت کے دور ميں دس سال سے زيادہ عرصہ جيل يا نظربندی ميں بھی گذارا۔ سن 1973ء ميں جنوبی کوريا کی خفيہ سروس نے انہيں اغوا کر ليا تھا اور صرف امريکہ کی جلد کارروائی کے ذريعے وہ قتل ہونے سے بچ سکے تھے۔,جنوبی کوريا کے سابق صدر کم دے جُنگ حرکتِ قلب بند ہو جانے سے انتقال کرگئے ہيں۔ اُن کی عمر تریاسی برس تھی۔
 حکومت بلوچستان کی درخواست پر غیر مسلح کیے جانے والے ان گروپوں میں بلوچ مسلح دفاع تنظیم، تحریک نفاذ امن، سپا ہ شہدائے بلوچستان، الاانصار مجاہدین، بجرانی امن گروپ کے علاوہ دیگر گروپس بھی شامل ہیں۔ انہیں غیر مسلح کرنے کا فیصلہ صوبے میں بلوچ عسکریت پسندوں اور حکومت کے درمیان متوقع مذاکرات کی راہ ہموار کرنے کے لیے کیا گیا ہے۔ بلوچستان کے وزیراعلٰی ڈاکٹر عبدالمالک بلوچ کے بقول ان کی حکومت صوبے میں حالات کو سازگار بنانا چاہتی ہے۔ یہ تمام اقدامات اس مفاہمتی عمل کا حصہ ہیں جنہیں موجودہ حکومت صوبے میں قیام امن کے لیے ناگزیر سمجھتی ہے۔ ڈی ڈبلیو سے خصوصی گفتگو کے دوران ان کا مزید کہنا تھا ’’یہاں کُشت و خون کی کوئی ضرورت نہیں ہے۔ سابقہ حکومتوں کے مایوس کن طرز حکمرانی سے صوبے کے حالات میں بہت خرابی پیدا ہوئی۔ بلوچستان آج جس عذاب اور مسائل سے گزر رہا ہے انہیں صرف مذاکرات کے ذریعے ہی حل کیا جا سکتا ہے اور اس کا واحد حل پاکستا ن کے فریم ورک کے اند ر جمہوری جدو جہد میں پنہا ہے‘‘۔,پاکستان کے شورش زدہ صوبہ بلوچستان میں حکومت نے ان تمام مسلح گروپوں کو ہتھیار پھینکنے اور غیر مسلح ہونے کا حکم دیا ہے جنہیں سابقہ حکومتوں نے صوبہ میں جاری بلوچ مسلح بغاوت کوکچلنے کے لیے قائم کیا تھا۔
تیل کی قیمتوں میں کمی اور خلیجی ممالک میں انسانی حقوق کی پامالیوں کے واقعات کے تناظر میں بنگلہ دیشی تارکین وطن لیبیا کے ذریعے بحیرہء روم عبور کر کے یورپ پہنچنے کا مشکل راستہ استعمال کر رہے ہیں۔ احد کا تعلق ایسے ہی بنگلہ دیشی مہاجرین سے ہے، جو  رواں برس مئی میں لیبیا سے اٹلی پہنچے۔ مہاجرین سے متعلق معلومات مہیا کرنے والی ویب سائٹ انفومائیگرینٹس کے مطابق آنکھوں کے گرد سیاہ حلقے لیے یہ 28 سالہ بنگلہ دیشی شخص جب بحیرہء روم میں ریسکیو کیا جا رہا تھا، تو اس کی شہریت امدادی کارکنوں کے لیے حیرت کا باعث تھی، کیوں کہ احد کا تعلق اطالوی سرزمین سے ساڑھے سات ہزار کلومیٹر دور بنگلہ دیش سے تھا۔ گزشتہ دو برسوں میں فرانس میں سیاسی پناہ کی درخواست دینے والے افراد کو ممالک کے اعتبار سے دیکھا جائے، تو بنگلہ دیش پہلے دس ممالک کی فہرست میں آتا ہے۔ پیرس میں قائم ایک ادارے کے بنگلہ دیش سے متعلق امور کے ماہر جیرمی کارڈون کے مطابق، ’’بنگلہ دیشی تارکین وطن کی تعداد میں اضافہ مہاجرت کے اعتبار سے ایک نیا معاملہ ہے۔ اب بہت زیادہ بنگلہ دیشی شہری بحیرہء روم عبور کر کے یورپ پہنچتے نظر آ رہے ہیں۔‘‘ احد نے بتایا کہ اصل میں ان کے خاندان نے انہیں لیبیا اس لیے بھیجا تھا تاکہ وہ وہاں کام کر سکیں اور پیسے کما سکیں، کیوں کہ بہت سے بنگلہ دیشی شہری لیبیا میں نوکری کر رہے ہیں۔ تاہم وہاں ملازمت کے خراب حالات اور سلامتی کی صورت حال انہیں اس مشکل سفر پر اکساتی ہے۔,دو برس قبل یورپ پہنچنے والے بنگلہ دیشی مہاجرین کی تعداد نہ ہونے کے برابر تھی، تاہم مشرقِ وسطیٰ میں کام کرنے والے بنگلہ دیشی مہاجرین اب یورپ پہنچنے کی کوشش میں سرگرداں دکھائی دیتے ہیں۔
سکواش کے عظیم کھلاڑی جہانگیر خان کو اپنی ابتدائی زندگی میں کئی اتار چڑھاؤ دیکھنے پڑے۔ 12 سال کی عمر تک پہنچنے تک ان کے دو ہرنیا کے آپریشن ہو چکے تھے لیکن سب سے بڑا دھچکہ بڑے بھائی کی موت تھی جس نے ان کی دنیا ہی بدل دی۔ جہانگیرخان جب آٹھ سال کے تھے تو ان کے والد نے انھیں سکواش ریکٹ دیا جس کی لمبائی کاٹ دی گئی تھی۔ وہ اس ریکٹ کو بیٹے کو دیا گیا کھلونا سمجھ رہے تھے لیکن جہانگیرخان نے ان سے نظریں بچا کر سنجیدگی سے کھیلنا شروع کر دیا تھا۔  گرم موسم کی سختی اور خود اپنی جسمانی حالت کی پرواہ کیے بغیر وہ گھنٹوں فلیٹ کلب کے سکواش کورٹ میں پریکٹس کرنے لگے تھے۔ بڑے بھائی طورسم خان کو انھوں نے اپنا رول ماڈل بنا رکھا تھا جن کی تصویریں اور اخباری تراشے وہ جمع کرتے تھے۔ شاید انھیں ان میں اپنا عکس نظر آتا تھا کہ وہ بھی ان ہی کی طرح انٹرنیشنل کھلاڑی بنیں۔   ایئرمارشل نورخان نے پی آئی اے کولٹس سکیم کی بنیاد رکھی تو اس میں جہانگیر خان کو بھی شامل کیا گیا۔ اس وقت انھیں ماہانہ دو سو پچیس روپے ملا کرتے تھے لیکن نوجوان جہانگیر کے لیے زیادہ اہمیت بہترین سہولتوں کے ساتھ سکواش کھیلنے کی تھی۔  جہانگیرخان اپنے بھائی طورسم کے پاس رہ کر ٹریننگ کرتے ہوئے بہت خوش تھے اس دوران انھوں نے 15 سال کی عمر میں دنیا کا سب سے کم عمر ورلڈ امیچر چیمپیئن بن کر سب کو حیران کر دیا تھا۔ جہانگیر خان کی اس جیت میں طورسم خان کی کوچنگ نے کلیدی کردار ادا کیا تھا جو خود انگلینڈ میں تھے لیکن آسٹریلیا میں ہونے والی عالمی چیمپئن شپ میں اپنے چھوٹے بھائی کو فون کر کے ہر میچ سے قبل حریف کھلاڑی سے متعلق معلومات اور حکمت عملی بتا رہے تھے اور جہانگیر خان ان کی ہدایات پر مکمل عمل کر رہے تھے۔ 28 نومبر 1979 کو جیسے جہانگیر خان کی دنیا اندھیری ہو گئی۔ بڑے بھائی کی موت نے ان کے تمام خواب بکھیر کر رکھ دیے تھے۔  اس خواب کی تکمیل دو برس بعد 1981 کی ورلڈ اوپن ٹورنٹو میں ہوئی جس میں جیف ہنٹ اپنے عالمی اعزاز کا دفاع کررہے تھے وہ لگاتار چار سال سے عالمی اعزاز جیت رہے تھے اور اسی سال برٹش اوپن کے فائنل میں جہانگیر خان کو ہرا کر انھوں نے ہاشم خان کا سات بار برٹش اوپن جیتنے کا ریکارڈ بھی توڑا تھا لیکن ٹورنٹو میں ان کے مضبوط اعصاب نوجوان جہانگیر خان کے جوشیلے کھیل کے سامنے جواب دینے لگے تھے اور چوتھے گیم میں سکواش کی حکمرانی کا تاج ان کے سر سے اتر کر جہانگیر خان کے سر پر سج چکا تھا۔ یہ 28 نومبر وہی تاریخ تھی جب طورسم خان اس دنیا سے رخصت ہوئے تھے لیکن دو سال بعد اسی تاریخ کو ان کے خواب کی تعبیر دنیا دیکھ رہی تھی۔,سکواش کے عظیم کھلاڑی جہانگیر خان کو اپنی ابتدائی زندگی میں کئی اتار چڑھاؤ دیکھنے پڑے۔ 12 سال کی عمر تک پہنچنے تک ان کے دو ہرنیا کے آپریشن ہو چکے تھے لیکن سب سے بڑا دھچکہ بڑے بھائی کی موت تھی جس نے ان کی دنیا ہی بدل دی۔
شیل آئل اور گیس کی مہنگی پیداوار کی وجہ سے روس کا خیال ہے کہ کوئی بھی اس کی منڈی کو چیلنج نہیں کر سکتا ہے۔ روایتی خام تیل (جو روس اور سعودی عرب میں ہے) کے مقابلے میں شیل آئل چٹانوں کی تہوں سے نکالا جاتا ہے۔ روایتی خام تیل چھ ہزار فٹ کی گہرائی سے نکالا جاتا ہے جبکہ شیل آئل کی پیداوار پیچیدہ ہے۔ سنہ 2018 میں امریکہ، سعودی عرب کو پیچھے چھوڑتے ہوئے دنیا کا سب سے بڑا تیل پیدا کرنے والا ملک بن گیا۔ امریکہ کے اس عروج نے سعودی اور روس کی تیل کی منڈی کو بھی متاثر کیا۔ جب کووڈ 19 کی وبا آئی تو تیل کی طلب میں زبردست کمی واقع ہوئی۔ اس کمی کے پیش نظر سعودی عرب اور روس کو اوپیک اور اوپیک پلس میں تیل کی پیداوار میں سخت کمی پر اتفاق کرنا پڑا۔ امریکہ کو بھی اپنی پیداوار میں روزانہ 20 لاکھ بیرل کم کرنا پڑے۔ تاہم امریکہ اور روس کے تیل کی پیداوار یا برآمد کم ہے اس لیے انھیں اتنا فرق نہیں پڑتا جتنا سعودی عرب کو پڑتا ہے۔ سعودی عرب کی معیشت کا دارومدار تیل پر ہے اور جیسے ہی تیل کی منڈی متاثر ہوتی ہے اس کی بادشاہت متزلزل ہو جاتی ہے اور مستقبل کے بارے میں خدشات جنم لینے لگتے ہیں۔  سعودی عرب کے تیل کی پیداوار اور برآمدات کو امریکہ کے ساتھ ساتھ روس کی طرف سے بھی سخت چیلنج درپیش ہے۔ پہلے امریکہ نے تیل کی پیداوار کے معاملے میں سعودی کو دوسرے نمبر پر دھکیل دیا اور اب روس سعودی کو تیسرے نمبر پر لے گیا ہے۔  جوائنٹ آرگنائزیشن ڈیٹا انیشیٹو (جے او ڈی آئی) کے مطابق روس نے جون کے مہینے میں تیل کی پیداوار کے معاملے میں سعودی عرب کو تیسرے نمبر پر پہنچا دیا ہے۔ اس کے ساتھ ہی روس، امریکہ کے بعد تیل کی پیداوار کے معاملے میں دنیا کا دوسرا بڑا ملک بن گیا ہے۔ جے او ڈی آئی مطابق جون کے مہینے میں روس کے تیل کی پیداوار روزانہ لگ بھگ 87 لاکھ بیرل تھی جبکہ سعودی عرب کی پیداوار صرف 7.5 ملین بیرل تھی۔ جون میں امریکہ تیل کی پیداوار کے حوالے سے سرفہرست رہا۔ جے او ڈی آئی کے مطابق جون میں امریکہ میں تیل کی یومیہ پیداوار ایک کروڑ 80 لاکھ بیرل تھی۔ اسی دوران سعودی عرب کے تیل کی برآمدات بھی مسلسل کم ہورہی ہے۔  رائس یونیورسٹی بیکر انسٹی ٹیوٹ میں توانائی کے امور کے ماہر جم کراین نے گذشتہ سال خبر رساں ایجنسی روئٹرز کو بتایا تھا کہ ’سعودی عرب تیل کا عادی ہے اور اس کی عادت اب بھی کمزور نہیں ہوئی ہے۔ سعودی عرب کی معیشت تیل پر ہی منحصر ہے۔ جی ڈی پی تیل کے  کاروبار پر مبنی ہے۔‘ ,سعودی عرب کی تیل کی پیداوار اور برآمدات کو امریکہ کے ساتھ ساتھ روس کی طرف سے بھی سخت چیلنج درپیش ہے۔ پہلے امریکہ نے تیل کی پیداوار کے معاملے میں سعودی عرب کو دوسرے نمبر پر دھکیل دیا اور اب روس اسے تیسرے نمبر پر لے گیا ہے۔
 یہ بات کھانے پینے کی عادات سے متعلق امریکہ میں مکمل کی گئی ایک نئی اور بڑی تفصیلی ریسرچ کے نتیجے میں سامنے آئی ہے۔ اس تحقیق کے دوران بڑی رغبت سے سرخ گوشت کھانے والے ایک لاکھ سے زائد افراد کا کئی عشروں تک طبی مطالعہ کیا گیا۔  اس ریسرچ کے نتائج امریکہ کے آرکائیوز آف انٹرنل میڈیسن نامی طبی تحقیقی جریدے میں شائع ہوئے ہیں۔ اس اسٹڈی کے دوران ایک لاکھ سے زائد ایسے افراد کا مطالعہ کیا گیا جو ہر روز کافی زیادہ مقدار میں سرخ ریشوں والا پروسیسڈ یا نان پروسیسڈ گوشت کھاتے تھے۔  اس دوران ماہرین کو پتہ یہ چلا کہ مختلف وجوہات کی بنا پر کسی فرد کی موت جب بھی واقع ہو، زیادہ رغبت سے سرخ گوشت کھانے والے افراد ایسے لوگوں کے مقابلے میں جلد انتقال کر سکتے ہیں جو عام طور پر گوشت زیادہ تر برگرز میں یا hot dogs کی صورت میں کھاتے ہیں۔  اس تحقیق کے لیے ماہرین کی ایک ٹیم کی سربراہی کرنے والے، امریکہ میں ہارورڈ اسکول آف پبلک ہیلتھ کے ایک محقق فرینک ہُو نے بتایا کہ سرخ ریشوں والے گوشت میں کئی ایسے اجزاء پائے جاتے ہیں، جو خطرناک ثابت ہو سکتے ہیں۔  نئی ریسرچ کے مطابق سرخ گوشت اور اس کی پروسیسڈ مصنوعات میں کولیسٹرول اور بہت سے ایسے saturated fats پائے جاتے ہیں جو خون کی شریانوں کے تنگ ہو جانے کا سبب بنتے ہیں۔ یوں ایسے افراد میں دل کی بیماریوں کے خطرات بڑھ جاتے ہیں۔  اس ریسرچ سے کچھ ہی عرصہ پہلے اس بارے میں بھی ایک نئی تحقیق سامنے آئی تھی کہ زیادہ گوشت کھانے والے انسانوں میں گردے کے کینسر کا خطرہ کافی زیادہ ہو جاتا ہے۔,بڑے شوق سے سرخ ریشوں والا بہت زیادہ گوشت کھانے والے افراد کے بارے میں ایک تحقیق سے پتہ چلا ہے کہ ایسے افراد ہلکے پھلکے برگر کھانے والے افراد کے مقابلے میں جلد انتقال کر سکتے ہیں۔
برطانوی اخبار گارڈین سے گفتگو کرتے ہوئے عمر البشیر نے کہا،’ میں صدر ہوں، اس لیے ملک میں جو کچھ بھی ہو رہا ہے اس کے لیے میں ذمہ دار ہوں‘۔ جولائی 2010ء میں بین الاقوامی فوجداری عدالت ICC نے صدرعمرالبشیر پر قتل عام کے الزامات عائد کیے تھے۔ اقوام متحدہ کے اعداد وشمار کے مطابق دارفور تنازعہ کے نتیجے میں آٹھ برس کے دوران کم ازکم تین لاکھ افراد ہلاک ہو چکے ہیں۔ سوڈانی صدرعمر البشیر کے بقول دارفور کا تنازعہ بہت پرانا اور روایتی ہے۔ انہوں نے دارفور میں حکومتی اقدامات کا دفاع کرتے ہوئے کہا،’ بطور حکومت ہم ان طاقتوں کے خلاف لڑے، جنہوں نے ریاست کے خلاف ہتھیار اٹھا رکھے تھے‘۔ انہوں نے کہا کہ اس دوران کچھ باغیوں نے مقامی قبائل پر حملہ بھی کیا، جس کے نتیجے میں جانی نقصان ہوا۔ صدرعمرالبشیر نے کہا کہ مغربی میڈیا میں ہلاکتوں کی تعداد دانستہ طور پر بڑھا چڑھا کر پیش کی گئی،’ یہ ریاست کی ذمہ داری ہے کہ وہ باغیوں کے خلاف لڑے، لیکن اس دوران ہم نے دارفور کے مقامی افراد کو کوئی زک نہیں پہنچائی‘۔ 2003ء میں شروع ہونے والے اس تنازعہ کے نتیجے میں اقوام متحدہ کے اندازوں کے مطابق تقریبا 1.8 ملین افراد بے گھر ہو چکے ہیں۔ عمرالبشیر نے گارڈین کو انٹرویو دیتے ہوئے کہا کہ ICC کی طرف سے ان پر لگائے جانے والے الزامات جھوٹ کا پلندہ ہے۔ انہوں نے کہا کہ اس عدالت کے چیف پراسیکیوٹر لوئیس مورینو اوکامپو کا رویہ منصفوں والا نہیں بلکہ سیاسی کارکنوں والا ہے۔,سوڈانی صدرعمر البشیر نے درافوار تنازعہ کی ذمہ داری قبول کر لی ہے۔ گارڈین کے دیے گئے ایک انٹرویو میں البتہ انہوں نے بین الاقوامی فوجدرای عدالت پر الزام عائد کیا کہ اس نے ’جھوٹ کی ایک مہم‘ شروع کر رکھی ہے۔
 امریکا کی نیشنل اکیڈمی برائے سائنسز ز کی ایک ریسرچ میں پہلی مرتبہ یہ واضح کیا گیا ہے کہ انسانی صحت اور زمین کے ماحول کو بہتر کرنے کے لیے گوشت کم کھانا چاہیے اور پھل و سبزی کو روزانہ کی خوراک میں زیادہ شامل کرنا نہایت اہم ہے۔ ریسرچ کے مطابق اگر خوراک میں گوشت کم کرنے کے ساتھ ساتھ پھلوں اور سبزیوں کا زیادہ استعمال عام ہو جاتا ہے تو سن 2050 تک کئی لاکھ انسان قبل از وقت مرنے سے بچ سکیں گے۔ اِس لائف اسٹائل سے ہیلتھ کیئر کی مد میں اربوں ڈالر بھی بچائے جا سکتے ہیں۔ کم گوشت کھانے اور پھل و سبزیوں کے زیادہ استعمال سے قبل از موت سے بچا جا سکتا ہے  امریکن نیشنل اکیڈمی برائے سائنسز کی ریسرچ رپورٹ میں تلقین کی گئی ہے کہ خوراک کے لیے مقرر کیے گئے عالمی رہنما اصولوں پر اگر پوری طرح عمل ہو جائے تو سن 2050 تک 51 لاکھ انسان موت کے منہ میں قبل از وقت جانے سے بچ سکتے ہیں۔ اِس کے علاوہ ہر قسم کے گوشت سے اجتناب کرنے والے اور پھل سبزیاں استعمال کرنے والے 81 لاکھ انسان بھی زیادہ صحت مندانہ زندگی بسر کر سکتے ہیں۔ ان ہدایات کی روشنی میں اگر 29 فیصد لوگ زندگی بسر کرنا شروع کر دیں تو سبز مکانی گیسوں کے اخراج میں 63 فیصد اور ویگان خوراک مقبول ہونے پر 70 فیصد کمی واقع ہو سکتی ہے۔ اِس کے ساتھ ساتھ مختلف ملکوں کو 700 ارب سے ایک ہزار ارب ڈالر کی بچت یقینی ہے۔,ماہرین کا خیال ہے کہ کم گوشت کھانے اور پھل و سبزیوں کے زیادہ استعمال سے قبل از موت سے بچا جا سکتا ہے۔ ماہرین کے مطابق پھل و سبزیوں کا استعمال ماحول کو بہتر بنانے کے لیے بھی مفید ہے۔
 نگران کابینہ کی تشکیل میں ابتدائی طور پر مشکلات پیش آ رہی تھیں تاہم پیر کی شب وزیراعظم ہاؤس سے جاری ہونیوالے سرکاری اعلامیے میں بتایا گیا کہ نگران کابینہ کا چناؤ ہو گیا ہے۔ کابینہ میں چاروں صوبوں کو نمائندگی دی گئی ہے۔ نگران وزراء میں ملک حبیب، ڈاکٹر مشتاق خان، ڈاکٹر مصدق ملک، احمر بلال صوفی، عارف نظامی، احسن اشرف شیخ ، شہزادہ جمال، سہیل وجاہت صدیقی، مقبول ایچ ایچ رحمت اللہ، میر حسن ڈومکی، ڈاکٹر ثانیہ نشتر اور جمال شاہ کاکا خیل شامل ہیں۔ نگران وزیراعظم میر ہزار خان کھوسو کے اپنا عہدہ سنبھالنے کے ایک ہفتے بعد کابینہ تشکیل دی گئی ہے  دریں اثناء سابق وزیر داخلہ رحمان ملک کا کہنا ہے کہ نگران حکومت اور چیف جسٹس کو طالبان کی ان دھمکیوں کا نوٹس لینا چاہیے جن کی وجہ سے طالبان مخالف سیاسی جماعتوں کو مشکلات کا سامنا ہے۔ سپریم کورٹ کے باہر صحافیوں سے گفتگو کرتے ہوئے رحمان ملک نے کہا، ’’وہ جماعتیں جو انتخابات میں جائیں گی ان کو جب یہ خطرہ ہو گا کہ طالبان نے بمباری کرنی ہے یعنی سیاست کے ایک جزو کو کھلی چھٹی اور دوسرے پر بم چلیں گے تو پھر فیصلہ تو نہ ہو سکا۔‘‘  اسی دوران الیکشن کمیشن کی طرف سے عام انتخابات کے لیے کاغذات نامزدگی کی جانچ پڑتال کا کام دوسرے دن بھی جاری ہے جو سات اپریل کو مکمل ہو گا۔ الیکشن کمیشن کے مطابق ملک بھر سے قومی و صوبائی اسمبلیوں کے لیے 13 ہزار امیدواروں نے کاغذات جمع کرائے جن میں سے اب تک 7 ہزار کی سکروٹنی ہو چکی ہے۔,پاکستان میں 14 رکنی نگران وفاقی کابینہ نے منگل دو اپریل کو حلف اٹھا لیا ہے۔ نگران وزیراعظم میر ہزار خان کھوسو کے اپنا عہدہ سنبھالنے کے ایک ہفتے بعد کابینہ تشکیل دی گئی ہے۔ صدر آصف علی زرداری نے ان ارکان سے حلف لیا۔
جو چھ مبلغین اگلے دو سال تک ڈنمارک میں داخل نہیں ہو سکیں گے، اُن میں کینیڈا، سعودی عرب، شام اور امریکا سے تعلق رکھنے والے پانچ مسلمان مبلغین کے ساتھ ساتھ متنازعہ امریکی پادری ٹیری جونز بھی شامل ہے، جس نے سن 2011ء میں قرآن مجید کے نسخے جلا  دیے تھے۔ اس پابندی کے حوالے سے تفصیلات کا اعلان کرتے ہوئے ڈنمارک کی خاتون وزیر برائے مہاجرت اور انضمام اِنگر سٹوئے برگ نے کہا:’’مجھے خوشی ہے کہ اب یہ بات سب پر واضح ہو گئی ہے کہ ان لوگوں کو ڈنمارک میں خوش آمدید نہیں کہا جائے گا۔‘‘ انہوں نے اس فہرست میں شامل چھ افراد کو ’نفرت پھیلانے والے‘ ایسے انتہا پسند مذہبی مبلغین قرار دیا، جو اُن کے بقول ’ہماری جمہوریت کے ساتھ ساتھ آزادی اور انسانی حقوق جیسی ہماری بنیادی قدروں کو بھی کھوکھلا کرنے کی کوشش کرتے ہیں‘۔ متنازعہ امریکی پادری ٹیری جونز نے 2011ء میں قرآن مجید کے نسخے جلا  دیے تھے ابھی یہ بات واضح نہیں ہے کہ آیا ان چھ میں سے کسی مبلغ نے حالیہ برسوں میں ڈنمارک کا دورہ بھی کیا تھا۔ جرمن نیوز ایجنسی ڈی پی اے نے البتہ اپنی ایک رپورٹ میں بتایا ہے کہ امریکی امام کمال المکّی ماضی میں اسکنڈے نیویا کے اس ملک میں جا چکا ہے جبکہ کینیڈا کا مسلمان عالم بلال فلپس سن 2011ء میں ڈنمارک کے سفر پر گیا تھا۔ ڈنمارک اس طرح کی قانون سازی کرنے والا پہلا یورپی ملک نہیں ہے۔ برطانیہ میں بھی ایسے افراد کو ملک میں داخل ہونے سے روکا جا سکتا ہے، جو جرائم کے مرتکب ہونے پر سزا یافتہ ہوں یا جن کی موجودگی ’عوامی مفاد میں نہ ہو‘۔ ,ڈنمارک نے ’نفرت پھیلانے والے‘ چھ غیر ملکی مبلغین کے ملک میں داخلے پر دو سال کی پابندی عائد کر دی ہے۔ ان مبلغین میں پانچ مسلمان مبلغین کے ساتھ ساتھ قرآن مجید کے نسخے جلانے والا متنازعہ امریکی پادری ٹیری جونز بھی شامل ہے۔
چين ميں شہری ترقی کے سلسلے ميں مکانات کو منہدم کرنے کی ايک بڑی مہم جاری ہے۔ کاشغر کے ايک ايغورتاجر ابوالقاسم کو بھی اپنے ايک صدی پرانے، مٹی کی اينٹوں سے بنے مکان کو بچانے کے ليے حکام سے نبرد آزما ہونا پڑا۔ جب اُس نے سن 2004 ميں مغربی چينی صوبے سنکيانگ کے دارالحکومت کاشغر ميں اپنے اس مکان کو چھوڑنے سے انکار کيا تھا، تو پوليس اُسے ہتھکڑياں لگا کر مقامی تھانے لے گئی تھی۔ قاسم کی پريشانی غالباً چين کے شہريوں کی سب سے زيادہ عام پريشانی ہےليکن سنکيانگ کے صوبے کے حوالے سے اس کا ايک خاص پہلو بھی ہے کيونکہ ماہرين کا يہ خيال ہے کہ مکانات کو گرا کر ترک نژاد ايغورمسلمان اقليت کے تشخص کو مٹايا جا رہا ہے۔ سنکيانگ ميں تين سال سے بھی زيادہ عرصہ گذارنے والے، آسٹريلين نيشنل يونيورسٹی کے ايک گريجويٹ ٹام کلف نے کہا: ’’بے چينی پھيلنے کی ايک بڑی وجہ يہاں زمين اور جائيداد کی ضبطی ہے۔ بہت سے ايغور يہ سمجھتے ہيں کہ اُن کی زمينوں کو کم معاوضے پر اُن سے چھينا جا رہا ہے اوروہ اس کے خلاف کوئی قانونی چارہ جوئی تک بھی نہيں کر سکتے۔ ‘‘,چين ميں شہری ترقی کے پروگراموں کے دوران بہت سے شہريوں کو اپنی زمينوں اور مکانات سے محروم ہونا پڑتا ہے۔ ملک کے صوبے سنکيانگ کی مسلم ايغور اقليت کو اسکے علاوہ يہ شکايت بھی ہے کہ اس طرح اُس کا تشخص مٹايا جارہا ہے۔
کہا جا رہا ہے کہ دنیا بھر سے دو سو کے قریب اقوام کے نمائندے میکسیکو کے مشہور و معروف سیاحتی شہر کانکُون میں پیر سے ایک عالمی کانفرنس میں شریک ہو رہے ہیں۔ ان کی کوشش ہو گی کہ کوئی متفقہ لائحہ عمل مرتب کر سکیں تا کہ زمین کے گرم ہوتے ماحول کے عمل کو سست کیا جا سکے۔ اس عالمی اجتماع میں ماحول آلودہ کرنے والی ضرر رساں سبز مکانی گیسوں کو خارج کرنے والے دو بڑے ملک یعنی امریکہ اور چین بھی شریک ہیں۔  ماحول دوست تنظیموں اور اداروں کے اہم افراد کے ہمراہ سرگرم کارکن اور ورکرز مختلف سیشنوں، ریلیوں میں شرکت کے ساتھ ساتھ بینروں اور پلے کارڈز کے ذریعے عالمی لیڈروں کو کسی نتیجے تک پہنچانے کے لئے اپنی سی کاوشیں کریں گے۔ دنیا بھر کے مختلف ملکوں اور اداروں کے وفود اتوار کی رات تک مسلسل میکسیکو پہنچ رہے تھے۔ کانکُون میں پیر سے ایک عالمی میلے کا سماں پیدا ہو جائے گا۔ کانکُون شہر میں کانفرنس کا مقام ہوٹل مون پیلس ہے جو انتہائی حفاظتی حصار میں کردیا گیا ہے۔ اس کے گردا گرد سکیورٹی چوکس ہے۔ ساحل پر جنگی جہاز کسی بھی ممکنہ خطرے کو روکنے کے لئے موجود ہیں۔ اگلے سال عالمی ماحولیاتی کانفرنس کی میزبانی جنوبی افریقہ کے شہر ڈربن کو تفویض کی جا چکی ہے۔,بحیرہ کیربیئن کے کنارے میکسیکو کے مشہور سیاحتی شہر کانکُون میں تقریباً ساری دنیا کے لیڈران ماحولیاتی تبدیلیوں کے احساس تلے کسی مثبت پیش رفت کو امکانی طور پر حتمی شکل دینے کی کوشش کریں گے۔
 دُوکُو وائرس ایسے وقت میں منظر عام پر آیا ہے جب یورپ میں ایسے دفاعی سائبر حملوں کی تکینک پر غور ہو رہا ہے، جو وائرس کے حملے سے قبل ہی اس پر حملہ آور ہو جائیں۔ تاہم کئی ماہرین کا کہنا ہے کہ دُوکُو اور سٹکس نیٹ وائرس کی ساخت کو دیکھتے ہوئے پیشگی دفاعی حملوں کی افادیت نہ ہونے کے برابر ہے۔   واضح رہے کہ رواں سال کے آغاز میں نیو یارک ٹائمز نے اپنی ایک رپورٹ میں دعویٰ کیا تھا کہ یہ وائرس امریکی اور اسرائیلی حکومت نے تخلیق کیا تھا۔ ماہرین کے بقول سٹکس نیٹ کے برعکس دُوکُو وائرس یکدم نہیں پھیلتا مگر مخصوص کمپیوٹرز کو ایک معینہ مدت تک متاثر کرتا ہے۔ یہ وائرس فاصلے سے کنٹرول بھی کیا جا سکتا ہے۔ سٹکس نیٹ وائرس نے جرمن کمپنی سیمنز کی بنی ہوئی ایسی مشینری کے نظام پر حملے کیے تھے جو بجلی گھروں، اور تیل و گیس کے نظام سے متعلق ہوتی ہیں۔ دُوکُو وائرس نے البتہ فی الحال سیمنز کے کسی نیٹ ورک کو متاثر نہیں کیا ہے۔ جرمنی میں اب سائبر حملوں سے نمٹنے کے لیے وفاقی سطحح پر ایک وزارت کی ضرورت بھی محسوس کی جا رہی ہے۔,قومی سطح پر اہمیت کے حامل کمپیوٹر نیٹ ورکس پر Duqu نامی وائرس کے حملوں نے اب پری ایمپٹیو دفاعی حملوں کی افادیت کو مشکوک کر دیا ہے۔
تولو پر ’مارکسسٹ لیننسٹ کمیونسٹ پارٹی‘ کا رکن ہونے کا الزام ہے۔ اس گروہ پر ترکی میں پابندی عائد ہے اور ترک حکومت نے اسے دہشت گرد گروہ کا درجہ دیا ہوا ہے۔ ترکی میں جرمن صحافی کی حراست برلن اور انقرہ کے درمیان تناؤ کا باعث بنی رہی ہے۔ جرمن صحافی تولو کی وکیل کیدر ٹونک نے نیوز ایجنسی اے ایف پی کو بتایا،’’ تولو کو جوڈیشل کنٹرول  کے تحت رہائی کا حکم سنایا گیا ہے۔ ‘‘ اے ایف پی کی رپورٹ کے مطابق تولو رہائی حاصل کرنے کے بعد بھی ہر ہفتے انتطامیہ کو رپورٹ کریں گی اور انہیں ترکی سے باہر سفر کرنے کی اجازت نہیں ہوگی۔ جرمن چانسلر انگیلا میرکل نے بھی تولو کی رہائی پر مسرت کا اظہار کیا ہے۔ چانسلر میرکل کا کہنا ہے،’’  ایک حوالے سے سے یہ اچھی خبر ہے کہ تولو کو رہائی مل گئی ہے لیکن یہ مکمل اچھی خبر نہیں ہے کیوں کہ وہ ترکی سے باہر نہیں جا سکتی اور اب بھی اس کے خلاف کیس جاری ہے۔‘‘ تولو ای ٹی ایچ اے نامی نیوز ایجنسی میں بطور صحافی اور مترجم کام کرتی تھی۔ تولو نے استنبول کی عدالت کو بتایا  کہ اسے ترکی میں آزادی رائے کے اظہار  کے خلاف کریک ڈاؤن کی وجہ سے حراست میں لیا گیا۔ ابتدائی دنوں میں تولو اپنے تین سال کے بیٹے کے ساتھ جیل میں قید رہی۔ اس کا شوہر سوات کورلو کو بھی دہشت گردی کے الزام میں گرفتار کیا گیا تھا لیکن اسے نومبر میں رہائی مل گئی تھی۔,ترکی کی ایک عدالت نے جیل میں قید جرمن خاتون صحافی میزالے تولو اور پانچ دیگر افراد کو رہا کرنے کا حکم دیا ہے۔ انہیں بائیں بازو کے ایک گروہ کا رکن ہونے کے الزام میں گرفتار کیا گیا تھا۔
انتظار حسین نے اپنی پہلی کتاب قیام ہندوستان کے دوران ہی مکمل کر لی تھی اور دلچسپ بات یہ ہے کہ اس کتاب کا موضوع لسانیات تھا مگر یہ کتاب کبھی شائع نہ ہو سکی۔ پاکستان آئے تو شاعری اور تنقید کو اپنا میدان بنانا چاہا۔ وہ ن م راشد سے شدید متاثر تھے اور اسی انداز میں آزاد نظمیں لکھنا چاہتے تھے۔ ان کی شاعری کا ایک نمونہ ایم اسلم کے ایک ناول میں محفوظ رہ گیا ہے۔  انتظار حسین دو فروری 2016 کو لاہور میں ہی وفات پا گئے اور یوں ہندوستان اور پاکستان کی تہذیب کا نوحہ رقم کرنے والا خاموش ہو گیا۔ ’انتظار حسین چل بسا۔ سن کر افسوس ہوا۔ اب یار لوگ مجھ سے کہہ رہے ہیں کہ تم اسے جانتے تھے۔ اس کے بارے میں کچھ کہو۔ میں کیا کہوں۔ یہ لوگ اسے کہانی کار سمجھتے ہیں۔ میں دل ہی دل میں ہنستا ہوں کہ اللہ تیری قدرت وہ کیا تھا۔ لیکن لوگ اسے کیا سمجھتے ہیں۔ اصلی اور سچی بات یہ ہے کہ وہ بھاگوان تھا۔ بلی کے بھاگوں چھینکا ٹوٹا۔ اس نے ہوش سنبھالا تھا اور قلم بس ہاتھ میں پکڑنے لگا تھا کہ ہندوستان کا بٹوارا ہو گیا۔ ایک الگ ملک پاکستان بن گیا۔ اس نے آؤ دیکھا نہ تاؤ سپیشل ٹرین میں بیٹھا اور لاہور جا اترا۔ ڈبائی کا روڑا لاہور جا کر ہیرا بن گیا۔ ’نقلی ہیرا ڈبائی کے گلی کوچوں کا حال لکھ لکھ کر سنانے لگا اور چھپوانے لگا۔ اس دعوے کے ساتھ کہ یہ کہانیاں ہیں۔ ان دنوں جو ہندوستان سے لٹ پٹ کر پاکستان پہنچتا تھا۔ اس کے ساتھ مروت ہوتی جاتی تھی۔ اسی مروت میں لاہور والوں نے اسے کہانی کار مان لیا مگر مہاجر اس کی اوقات کو سمجھتے تھے۔ وہاں کافی ہاؤس میں ایک دن اس کی مڈبھیڑ ایک ویٹر سے ہو گئی جو رام پور کا تھا۔ یہ سمجھا کہ ویٹر ہی تو ہے۔ میں اپنی کہانیوں کا حوالہ دوں گا تو مرعوب ہوجائے گا۔ وہ تھا رام پور کا چھنٹا ہوا۔ اس نے کہیں آں حضرت کی ایک دو کہانیاں پڑھ لی تھیں اور جان لیا تھا کہ یہ کتنے پانی میں ہیں۔ کہنے لگا کہ ’انتظار صاحب آپ نے اپنی کہانیوں میں جو زبان لکھی ہے وہ ہمارے رام پور میں کُنجڑیاں بولا کرتی ہیں کبھی شریف زادیوں کی زبان اور اشراف کا محاورہ لکھ کر دکھائیے‘۔,انتظار حسین دو فروری 2016 کو لاہور میں ہی وفات پا گئے اور یوں ہندوستان اور پاکستان کی تہذیب کا نوحہ رقم کرنے والا خاموش ہو گیا۔
آئرش میڈیا کے مطابق میانمار کی لیڈر آنگ سان سوچی کو دیا گیا ’ فریڈم آف دی سٹی آف ڈبلن ایوارڈ ‘ احتجاجاﹰ واپس لینے کے لیے کونسلروں کی اکثریت نے رائے شماری میں حصہ لیا۔ ایوارڈ کی منسوخی کے حق میں 59 جبکہ اس کے خلاف دو ووٹ ڈالے گئے۔ ڈبلن سٹی کونسل کا یہ فیصلہ میانمار سے قریب چھ لاکھ بیس ہزار روہنگیا مسلمانوں کی بنگلہ دیش ہجرت کے تناظر میں سامنے آیا ہے۔ میانمار کی فوج نے رواں برس اگست میں راکھین ریاست میں ایک بڑا فوجی آپریشن شروع کیا تھا۔ میانمار کی ریاست راکھین سے فرار ہو کر بنگلہ دیش آنے والے مہاجرین کے مطابق میانمار کی فوج اُن کے خلاف قتل، جنسی زیادتی اور املاک کو آگ لگانے جیسے مظالم کی مرتکب ہوئی ہے۔ ایک ماہ قبل موسیقار بوب گیلڈوف نے ڈبلن سٹی ہال میں اپنا فریڈم ایوارڈ سوچی کے خلاف احتجاج کے طور پر واپس کردیا تھا۔ گزشتہ ماہ روہنگيا مسلم اقليت کے خلاف مبينہ مظالم کی روک تھام کے ليے کوئی خاص اقدامات نہ کرنے پر برطانيہ کی آکسفورڈ يونيورسٹی نے بھی آنگ سان سوچی سے ’فريڈم آف دا سٹی‘ نامی ايوارڈ واپس لے ليا تھا۔ 1989ء میں انتخابات سے قبل آنگ سان سوچی کو پہلی مرتبہ نظر بند کیا گیا۔ انہیں کئی مرتبہ یہ سزا دی گئی اور 2010ء تک وہ تقریباً 15 برس نظر بندی میں گزار چکی تھیں۔ فوجی حکومت نے ان کی نقل و حرکت تو محدود کر دی لیکن وہ ان کی کرشماتی شخصیت کے جادو کو روک نہ سکی۔,ڈبلن میں کونسلروں نے میانمار کی رہنما آنگ سان سوچی کو دیا گیا ایک شہری اعزاز واپس لے لیا ہے۔ یہ اعزاز سوچی کی جانب سے میانمار میں روہنگیا مسلمانوں کے خلاف مظالم کی روک تھام نہ کرنے پر منسوخ کیا گیا۔
ڈنمارک ميں لارس لوئکے راسموسن کی وينسٹرے جماعت برسر اقتدار ہے اور اُسے مہاجرین مخالف ڈينش پيپلز پارٹی (DPP) کی حمايت حاصل ہے۔ اِن دونوں پارٹيوں کا موقف ہے کہ سن 1951 ميں طے پانے والے اقوام متحدہ ريفيوجی کنونشن ميں ترميم لازمی ہے تاکہ يہ واضح کيا جا سکے کہ پناہ گزين جس ملک ميں سب سے پہلے پناہ کے ليے پہنچتے ہيں، وہاں اُن کے حقوق کيا ہيں۔ اِس بارے ميں بات کرتے ہوئے راسموسن نے کہا، ’’اگر پناہ کا متلاشی شخص دو سے تين برس ترکی ميں گزار چکا ہو، تو کيا اُسے يورپ جا کر وہاں سياسی پناہ کی درخواست دينا چاہيے؟‘‘ اُن کے بقول موجودہ قوانين کے تحت يہ جائز ہے ليکن اِس بارے ميں بحث کی ضرورت ہے۔ ڈينش وزير اعظم کے خيال ميں يورپی يونين کو کنونشن ميں تراميم سے متعلق کوششوں کی قيادت کرنی چاہيے۔ يہ امر اہم ہے کہ مہاجرين کے بحران کے تناظر ميں يورپی يونين کا رکن ملک ڈنمارک منفی وجوہات کی بناء پر سرخيوں ميں رہا ہے۔ حال ہی ميں وہاں متعارف کردہ ايک مجوزہ منصوبے کے تحت پناہ گزينوں کے پاس موجود رقم اور ديگر قيمتی اشياء ضبط کر لی جائيں گی۔ اِس منصوبے پر جنوری ميں پارليمان ميں رائے شماری متوقع ہے۔,ڈنمارک کے قدامت پسند وزير اعظم لارس لوئکے راسموسن نے کہا ہے کہ دوسری عالمی جنگ کے بعد يورپ کو درپيش مہاجرين کے سب سے بڑے بحران کے تناظر ميں وہ اقوام متحدہ کی مہاجرين سے متعلق کنونشن ميں تراميم کراونے کی کوششيں کريں گے۔
اس کم قیمت سیل کوگراٹزیل سیل کے نام دیا گیا ہے۔ خیال ظاہرکیا جا رہا ہے کہ مستقبل میں توانائی سے متعلق ٹیکنالوجی میں یہ سیل ایک اہم کردار کا حامل ہوگا۔ اس کی وجہ اس کی انتہائی کم قیمت کے ساتھ ساتھ بہتر کارکردگی بھی ہے، جس میں مستقبل میں مزید اضافے کی کوشش کی جائے گی۔ مستقبل میں شمسی توانائی پر انسانی انحصار بڑھے گا ملینیئم پرائز فاؤنڈیشن کی جانب سے آٹھ لاکھ یورو کا انعام اس سائنسدان کے نام کرتے ہوئے کہا گیا ہے کہ قابل تجدید توانائی کے استعمال میں سیل ایک رہنما کردار ادا کر سکتا ہے۔ یہ ملینیئم انعام ہر دو برسوں میں کسی شاندار ایجاد پر دیا جاتا ہے۔ اس انعام کے لئے کسی سائنسدان کے نام کا اعلان کرتے ہوئے یہ بھی دیکھا جاتا ہے کہ اس کی ایجاد انسانی معیار زندگی میں کتنی بہتری پیدا کرنے کی استطاعت رکھتی ہے۔  گراٹزیل یہ انعام حاصل کرنے والے چوتھے سائنسدان ہیں۔ پہلی مرتبہ یہ انعام سن 2004ء میں برنرز لی کو ورلڈ وائیڈ ویب یعنی www متعارف کروانے پر دیا گیا تھا۔  نوبل انعام کے بعدفن لینڈ کے اس انعام کوسب سے زیادہ معتبر ایوارڈز میں سے ایک قرار دیا جاتا ہے۔ اس بار کم قیمت سولر سیل کے بعد دوسرا انعام کیمبرج یونیورسٹی کے پروفیسر رچرڈ فرینڈ کو نامیاتی سیمی کنڈکٹرز کی ایجاد پر جبکہ مانچسٹر یونیورسٹی کمپیوٹر انجینئرنگ کے پروفیسرسٹیفن فربرکو دیا گیا۔ فربر نے 32 بٹ کے مائیکرو پروسیسرکو متعارف کروایا تھا۔ رپورٹ : عاطف توقیر ادارت : عدنان اسحاق,شمسی توانائی کو ذخیرہ کرنے والے ایک انتہائی کم قیمت سیل کی ایجاد پر بدھ کے روز فن لینڈ کی حکومت اور صنعت کا ملینیئم ٹیکنالوجی انعام مائیکل گراٹزیل کو دیا گیا ہے۔
 خبر ایجنسی اے پی کے مطابق مختلف مقامات پر متعدد بموں اور خود کار ہتھیاروں سے کیے گئے یہ سلسلہ وار حملے ملک کے شمالی حصے کے سب سے بڑے اور مجموعی طور پر دوسرے سب سے زیادہ آبادی والے شہر کانو میں کیے گئے۔  عینی شاہدین کے مطابق ان حملوں کے دوران کانو کے شہر میں بار بار دھماکوں کی آوازیں سنی گئیں اور شہر کے متعدد حصے فائرنگ کی آوازوں سے گونجتے رہے۔ بین الاقوامی رضا کار ادارے ریڈ کراس کے مطابق بد امنی کے سبب ایک سو سے زائد انسانی جانیں ضائع ہوچکی ہیں۔  ان حملوں کے فوری بعد حکام نے کانو میں حالات کو مزید خراب ہونے سے بچانے کے لیے کرفیو لگا دیا ہے۔ کانو کی آبادی نو ملین کے قریب ہے اور اس شہر کو خاص طور پر انتہا پسند مسلمانوں کے بوکو حرام نامی گروپ کی پر تشدد کارروائیوں کا سامنا ہے۔ نائجیریا کے اکثر نامور مسلمان مذہبی اور سیاسی رہنماؤں کا تعلق اسی شہر سے ہے۔  کانو سے موصولہ دیگر رپورٹوں کے مطابق ہلاک ہونے والوں میں ایک صحافی کے علاوہ کم از کم تین پولیس اہلکار بھی شامل ہیں۔ ان حملوں کے دوران ایک پاپسورٹ آفس پر کیے گئے بم حملے میں کم ازکم تین امیگریشن اہلکاروں اور متعدد شہریوں کی ہلاکت کی رپورٹیں بھی ملی ہیں۔  ان حملوں کے بعد بوکو حرام کے ایک ترجمان نے صحافیوں کے نام ایک پیغام میں کہا کہ یہ منظم حملے بوکو حرام کی کارروائی ہیں، جو اس لیے کی گئی کہ ریاستی حکومت نے اس گروپ کے پولیس کی زیر حراست ارکان کو چھوڑنے سے انکار کر دیا تھا۔,نائجیریا کے مسلم اکثریتی آبادی والے شمالی حصے میں جمعے کی شام ہونے والے متعدد بم دھماکوں میں ہلاکتوں کی تعداد بڑھ کر ایک سو سے تجاوز کرگئی۔
افغان حکومت کی جانب سے انس حقانی سمیت تین طالبان جنگجوؤں کی رہائی کے بعد طالبان نے بھی دو غیرملکی مغویوں کو رہا کر دیا ہے۔ افغانستان کے صدر ڈاکٹر اشرف غنی نے گذشتہ ہفتے دو غیر ملکی پروفیسروں کی رہائی کے بدلے میں افغان طالبان کے تین اہم قیدیوں کو رہا کرنے کا اعلان کیا تھا۔ تاہم اتوار کو افغانستان کے لیے امریکی سفیر جان باس نے ٹوئٹر پر اپنے پیغام میں کہا تھا کہ قیدیوں کے تبادلے کا عمل تعطل کا شکار ہے اور اس کی وجہ کابل اور صوبہ لوگر میں طالبان کی کارروائیاں ہیں۔ اس سے قبل اکتوبر میں بھی طالبان کے کئی سرکردہ کمانڈروں کی رہائی کے بدلے میں انڈیا سے تعلق رکھنے والے تین انجینیئروں کو رہا کیا گیا تھا۔ رہائی پانے والے طالبان میں حقانی گروپ کے ایک رکن کے علاوہ مزید 10 اہم کمانڈر شامل تھے۔  حقانی نیٹ ورک افغان طالبان کا حصہ ہے اور یہ گروہ 1980 کی دہائی میں افغانستان میں سوویت یونین کے خلاف وجود میں آیا۔ امریکہ کی جانب سے اور پاکستان میں اس گروہ پر دہشتگردی کے الزامات میں پابندی عائد کی جا چکی ہے۔  بی بی سی اردو کے رفعت اللہ اورکزئی کے مطابق افغان حکومت کی جانب سے رہا کیے جانے والے طالبان کمانڈروں میں شامل انس حقانی کا شمار افغان طالبان کے نوجوان رہنماؤں میں ہوتا ہے۔  بتایا جاتا ہے کہ امریکہ نے کچھ وقت کے لیے انھیں متحدہ عرب امارات میں رکھا اور بعد میں انھیں افغان حکومت کے حوالے کر دیا گیا جس کے بعد سے وہ کابل کے بگرام ایئر بیس میں قید تھے۔ سمیع یوسفزئی کا کہنا ہے کہ ’جب انس حقانی جیل میں تھے تو ان کی والدہ انھیں بہت زیادہ یاد کیا کرتی تھیں۔ انھوں نے بتایا کہ انس حقانی بگرام جیل سے باقاعدگی سے اپنے گھر خطوط بھی بھیجتے رہے ہیں تاہم خاندان کے کسی فرد نے کبھی ان خطوط کو کھولا اور نہ کبھی ہاتھ لگایا، بلکہ دور سے ہی خط کی تصویر لے کر انھیں واپس کردیا جاتا تھا‘۔  اس سال فروری میں طالبان کے قطر میں موجود سیاسی دفتر کی سربراہی ملا عبدالغنی برادر کے سپرد کی گئی تھی۔ اس کے ساتھ ساتھ طالبان کی طرف سے 14 رکنی ٹیم کا اعلان کیا گیا جس میں انس حقانی کو بھی شامل کیا گیا تھا۔ وہ افغان طالبان کی مذاکراتی ٹیم کے سب سے کم عمر ممبر بتائے جاتے ہیں۔  افغان حکومت اور طالبان کی جانب سے قیدیوں کے تبادلے کو فریقین کے مابین اعتماد سازی کے لیے بہتر قرار دیا جا رہا ہے۔ افغان فورسز نے 2014 سے انس حقانی کو اپنی قید میں رکھا ہوا ہے۔ ان کے بڑے بھائی سراج الدین فی الوقت حقانی نیٹ ورک کی قیادت کر رہے ہیں اور طالبان کے ڈپٹی سربراہ ہیں۔  انھوں نے کہا کہ اس سے افغان حکومت اور طالبان کے درمیان جاری کشیدگی کی صورتحال میں بھی کمی آنے کا امکان ہے۔ ,افغان حکومت کی جانب سے انس حقانی سمیت تین طالبان جنگجوؤں کی رہائی کے بعد طالبان نے بھی امریکہ اور آسٹریلیا سے تعلق رکھنے والے دو غیرملکی مغویوں کو رہا کر دیا ہے۔
دمشق سے ہفتہ گیارہ مارچ کو ملنے والی نیوز ایجنسی ڈی پی اے کی رپورٹوں کے مطابق شامی اپوزیشن تنظیم سیریئن آبزرویٹری برائے انسانی حقوق نے بتایا کہ آج ہفتے کو بعد دوپہر یہ دونوں بم حملے تقریباﹰ بیک وقت اور بظاہر باہمی طور پر مربوط انداز میں کیے گئے۔ شام کی سرکاری نیوز ایجنسی نے لکھا ہے کہ یہ دونوں دھماکے الشغور میں باب الصغیر نامی مقام کے قریب کیے گئے۔ شامی خبر رساں ادارے نے بتایا کہ ان دھماکوں کے فوراﹰ بعد ہی تینتیس افراد کی ہلاکت اور سو سے زائد کے زخمی ہونے کی تصدیق ہو گئی تھی، جس کے بعد ہلاکتوں کی تعداد بڑھنا شروع ہو گئی۔ ایک مقامی پولیس اہلکار نے جرمن نیوز ایجنسی ڈی پی اے کو بتایا کہ ان بم دھماکوں کا ہدف وہ شیعہ مسلم زائرین تھے، جو اس وقت ایک قریبی مزار تک جانے کے لیے وہاں پہنچنے والی بسوں سے اتر رہے تھے۔ شامی پولیس کے مطابق ان زائرین کا تعلق ایران اور عراق سے تھا۔ روئٹرز کے مطابق آخری خبریں آنے تک کسی بھی عسکریت پسند گروپ نے ان بم حملوں کی ذمے داری قبول نہیں کی تھی۔ شام میں مارچ دو ہزار گیارہ میں شروع ہونے والی خانہ جنگی کے دوران اب تک ملکی دارالحکومت دمشق میں کئی بہت خونریز حملے کیے جا چکے ہیں۔ وہاں ایسے دو آخری بڑے حملے گزشتہ برس نومبر میں کیے گئے تھے، جن میں بیس افراد ہلاک ہوئے تھے۔,شامی دارالحکومت دمشق میں تقریباﹰ بیک وقت کیے گئے دو بڑے بم حملوں میں کم از کم چھیالیس افراد ہلاک اور درجنوں دیگر زخمی ہو گئے۔ عراق کے سرکاری ٹیلی وژن کے مطابق ہلاک شدگان میں سے کم از کم چالیس عراقی شہری تھے۔
فیفا کی جانب سے جار کردہ ایک بیان میں کہا گیا ہے کہ ادارے کی ایگزیکٹو کمیٹی کے رکن محمّد بن حمّام نے فیفا کی ’ایتھکس کمیٹی‘ سے درخواست کی تھی کہ ادارے کی اخلاقیات کی خلاف ورزی کرنے پر یوزیف بلیٹا کے خلاف کارروائی کا آغاز کیا جائے۔ بلیٹا کے خلاف یہ درخواست اس رپورٹ کی بنیاد پر کی گئی جس میں کہا گیا تھا کہ فیفا کے نائب صدر جیک وارنر اور بن حمّام نے بلیٹا کو یہ پیشگی اطلاع دے دی تھی کہ کیریبیئن فٹ بال ایسوسی ایشن کے مندوبین کو ایک خصوصی اجلاس میں مبینہ طور پر نقد رقوم دی گئی تھیں اور فیفا کے صدر کو اس پر کوئی اعتراض نہیں تھا۔ بن حمّام پر اسی حوالے سے رشوت لینے کا الزام عائد ہے۔ واضح رہے کہ بن حمّام یکم جون کو ہونے والے فیفا کے صدارتی انتخابات میں یوزیف بلیٹا کے مدّ مقابل ہوں گے۔ وہ خود بھی فیفا کی جانب سے تفتیش بھگت رہے ہیں۔ فیفا نے اپنے بیان میں کہا ہہ کہ بلیٹا کو ہفتے کے روز زیورخ میں ’ایتھکس کمیٹی‘ کے سامنے پیش ہونے کا حکم دیا گیا ہے۔ جمعے کو بن حمّام نے فیفا کو اپنے جواب میں لکھا کہ انہیں یقین ہے کہ فیفا کے صدارتی انتخابات میں ان کی امیدواری کے خلاف بڑے پیمانے پر سازش کی جا رہی ہے۔ ان کا کہنا تھا کہ ان کے خلاف رشوت لینے کا الزام بے بنیاد ہے۔ ان کا کہنا ہے کہ انہوں نے کیریبیئن فٹ بال ایسوسی ایشن کے نمائندوں کو رقوم ان کی رہائش اور سفری ضروریات کی مد میں دی تھیں اور یہ بات کسی سے چھپی نہیں تھی۔,فٹ بال کے مرکزی ادارے فیفا نے کہا ہے کہ ادارے کی ’ایتکھس کمیٹی‘ کی تفتیش میں فیفا کے صدر یوزیف بلیٹا کو بھی شامل کر لیا گیا ہے۔
خسارے کا سارا الزام ملازمین پر ڈال دیا جاتا ہے کہ وہ بہت بڑی تعداد میں ہیں۔ حقیت یہ ہے کہ ان اداروں میں جان بوجھ کر ایسے افراد کو اعلی عہدوں پر بھرتی کیا گیا، جنہوں نے اس کا جنازہ نکال کر پرائیوٹ سرمایے کی خدمت کی۔ یہ عجیب بات ہے کہ شاہد خاقان عباسی پی آئی اے کے سربراہ بنے اور ادارے کا زوال شروع ہو گیا اور کچھ ہی عرصے بعد ان کی اپنی نجی فضائی کمپنی ترقیوں کی منازل طے کرنے لگی۔ پی پی پی کی گزشتہ دور حکومت میں ایک ایم ڈی نے پی آئی اے کے منافع بخش روٹس ایک غیر ملکی کمپنی کو بیج دیے اور بعد میں اس کمپنی میں نوکری حاصل کر لی۔ تو الزام غریب ملازمین نہیں بلکہ ایسے اعلی عہدیداروں پر آنا چاہیے۔ بیچ دو کا نعرے لگانے والوں سے کہنا یہ ہے کہ اگر کارکردگی ہی معیار ہے، تو پولیس کا ادارہ کرپشن سے بھر پور ہے۔ پارلیمنٹ میں قانون سازی کم اور عزتیں زیادہ اُچھالی جاتی ہیں۔ ہماری عدالتوں میں چودہ لاکھ سے زیادہ مقدمات زیر التوا ہیں۔ بعض اوقات فیصلے مدعی کے مرنے کے بعد ہوتے ہیں۔ ہماری طاقتور فوج کا یہ حال ہے کہ آپریشن جبرالڑ ناکام ہوا۔ اکتہر میں نوے ہزار سے زیادہ فوجیوں نے ہتھیار ڈالے۔ کارگل پر پسائی ہوئی۔ تو پھر کیا خیال ہے نعرے لگایا جائے کہ انہیں بھی بیچ دو؟,وزیر اعظم کے دورہ لاڑکانہ کی سوشل میڈیا پر بڑی دھوم رہی۔ ناقدین کے مطابق کپتان کی تواضح انواع و اقسام کے کھانوں سے کی گئی۔ کچھ مخالفین نے تو یہ دعوی بھی کیا کہ وزیر اعظم کے اعزاز میں پینتیس کھانوں کا اہتمام کیا گیا۔
 چھبیس سالہ محمد طالبان کے خوف کے باعث رواں برس ستمبر کے مہنیے میں اپنے عزیز و اقارب اور وطن کو چھوڑ کا بھاگ نکلا۔ جنوبی جرمنی میں واقع گارمش پارٹن کرشن نامی قصبے میں موجود پناہ گزینوں کا یہ کیمپ ایک پرانے اسپتال کی عمارت میں بنایا گیا ہے۔ یہاں چودہ ممالک سے تعلق رکھنے والے 320 مہاجرین کو رکھا گیا ہے ان میں سے زیادہ تر کا تعلق شام اور افغانستان سے ہے۔  کلثوم کے موبائل فون میں بھی ماضی کی یادیں قید ہیں۔ کالے رنگ کا حجاب اوڑھے اڑتیس سالہ کلثوم نم آنکھوں کے ساتھ اپنی بیٹی کی چوتھی سالگرہ کی تصویریں دیکھ رہی ہے جس میں وہ معصوم بچی سفید کپڑے پہنے سالگرہ کے کیک کے سامنے کھڑی اور بھی معصوم لگ رہی ہے۔  کلثوم نے رواں برس موسم خزاں میں اپنے بھائی اور کزن کے ساتھ ایک چھوٹی کشتی کے ذریعے بحیرہ روم عبور کرنے کا خطرہ مول لیا۔ پھر کبھی پیدل اور کبھی بس اور ٹرین کے ذریعے سفر کرتے ہوئے وہ بلقان ریاستوں سے ہوتی ہوئی ہنگری اور آسٹریا کے راستے آخر کار جرمنی پہنچی۔ جرمنی پہنچنے کے لیے کلثوم کو چالیس دن تک سفر کرنا پڑا۔ کلثوم کہتی ہے، ’’میں اپنے ساتھ چند کپڑے ہی لا پائی ہوں، یہ تصویر ہماری بیٹھک کی دیوار پر لٹکی تھی۔‘‘  یورپ پہنچنے والے لاکھوں مہاجرین کی کہانیاں بھی کلثوم، سلیم، سعاد اور محمد سے کچھ مختلف نہیں ہیں۔ خانہ جنگی، دہشت گردی اور غربت کے ستائے ہوئے ان تارکین وطن کے پاس ماضی کی خوشگوار یادوں سے تعلق بس موبائل فون میں موجود چند تصویروں کے ذریعے ہی قائم ہے۔,زیادہ تر مہاجرین جب اپنے گھروں سے نکلے تو وہ اپنے ساتھ کچھ بھی نہ لا سکے۔ ماضی کی یادوں سے اب ان کے تعلق کا واحد ذریعہ موبائل فون میں موجود تصویریں ہیں جو کبھی اپنوں کے ساتھ خوشگوار موقعوں پر کھینچی گئی تھیں۔
پاکستان حالیہ تباہ کن سیلابوں سے کئی عشرے پیچھے چلا گیا ہے انہوں نے کہا کہ سیلاب کی وجہ سے جہاں مہنگائی کا ایک نیا طوفان آنے والا ہے وہیں غذائی اجناس کی قلت پیدا ہونے کا بھی شدید امکان ہے۔ ڈاکٹر شاہد صدیقی نے کہا کہ پاکستان ابھی وزیرستان آپریشن سے متاثرہ افراد کی بحالی کے عمل سے گزر رہا تھا کہ ایک بڑی قدرتی آفت نے اسے آن گھیرا۔ ان کے بقول اس ناگہانی آفت سے پاکستان کو تیرہ اعشاریہ پانچ ارب ڈالر یا قریب ایک ہزار ارب روپے کا نقصان پہنچا ہے۔ ڈاکٹر شاہد حسن نے کہا کہ عالمی اداروں کی رپورٹوں کے مطابق پاکستان پہلے ہی سے اڑتالیس اعشاریہ چھ فیصد غذائی قلت کا شکار ہے۔ ایک سوال کے جواب میں انہوں نے کہا کہ پاکستان ایک زرعی ملک ہے اور کپاس برآمد کرنے والے بڑے ملکوں میں شمار ہوتا ہے۔ لیکن پہلے اگر کپاس کی قریب دو ملین گانٹھیں برآمد ہوتی تھیں تو سوات میں فصلوں کی تباہی کی وجہ سے یہ مقدار بھی کم ہوجائے گی۔ انہوں نے کہا کہ حکومت سیلاب کے بعد پیدا ہونے والی صورتحال سے نمٹنے کے لئے نہ پہلے تیار تھی اور نہ اب ہے۔,کئی پاکستانی اور غیر ملکی اقتصادی ماہرین کا کہنا ہے کہ پاکستان حالیہ تباہ کن سیلابوں سے کئی عشرے پیچھے چلا گیا ہے۔ ان ماہرین کے مطابق یہ سیلاب ملکی معیشت اور صنعت کے لئے سینکڑوں ارب روپے کے نقصانات کا سبب بنے۔
حال ہی میں روزنامہ ہندوستان ٹائمز کے ساتھ ایک انٹرویو میں سشمیتا کا کہنا تھا کہ جس طرح کے کردار انہیں آفر کیے گئے وہ یا تو اچھے نہیں تھے یا پھر انہیں آفر احسان کے طور پر دی گئی جو انہیں قبول نہیں تھا۔ سشمیتا کے مطابق بالی ووڈ میں لوگوں کی انا ان کا سب سے بڑا مسئلہ ہے۔ ان کا کہنا تھا کہ اگر آپ نے کسی ایسے کردار سے انکار کر دیا جو آپ کو مناسب نہیں لگا تو پھر آپ کے بارے میں رائے بنا دی جاتی ہے کہ آپ کام ہی نہیں کرنا چاہتے۔  کیا آپ اداکارہ کترینہ کیف کو سپر ہیرو کے کردار میں تصور کر سکتے ہیں، کیونکہ فلمساز علی عباس ظفر نے انہیں بالی ووڈ کی پہلی سپر وومن یا سپر ہیرو بنانے کا فیصلہ کر لیا ہے۔ ویب سائٹ بالی ووڈ ہنگامہ کے ساتھ ایک خصوی بات چیت میں علی عباس ظفر نے بتایا کہ فلم ٹائگر زندہ ہے میں کترینہ نے جس طرح ’ایکشن سینز کے ساتھ انصاف کیا‘، اس سے انہیں لگا کہ ان میں سپر ہیرو یا سپر ہیروئن کا کردار نبھانے کی صلاحیت موجود ہے اور اب وہ ان کے ساتھ ایسی ہی ایک فلم بنانے جا رہے ہیں۔ فلم کا سکرپٹ تیار ہے اور ایک انٹرنیشنل سٹنٹ کمپنی کے ساتھ ایکشن سیکوئنس پر بات ہو رہی ہے۔ کترینہ کی اس فلم کا پریمیئر نیٹ فلکس پر ہوگا اور اس فلم کے دو حصے ہوں گے۔ پہلے حصے کے لیے نیٹ فلکس نے 80 سے 85 کروڑ روپے کا فنڈ بھی مختص کر دیا ہے۔ یوں تو علی یہ فلم بڑے پردے کے لیے بنانا چاہتے تھے لیکن اتنے بڑے پراجیکٹ کے لیے وہ کسی اور ذریعے سے فنڈز کاانتظام نہیں کر پائے تھے۔ علی کا کہنا ہے کہ یہ فلم ’گیم چینجر‘ ثابت ہوگی اور بالی ووڈ میں ہیروئنز کو اس طرح کے کردار ملنے لگیں گے۔ اس سے پہلے دپیکا پادوکون نے بھی سپر ہیرو فلم کرنے کا منصوبہ بنایا تھا اور وہ سوشل میڈیا پر اس کا اعلان بھی کر چکی تھیں لیکن انہیں نہ تو کوئی اچھی سکرپٹ مل سکی اور نہ ہی اس کے مطابق ڈائریکٹر، اس لیے انہوں نے ایسی فلم کا اردہ ترک کر دیا تھا۔ اب دیکھنا یہ ہے کہ کیا واقعی علی اور کترینہ کی جوڑی بالی ووڈ میں ایک نئی تاریخ لکھ پائے گی یا نہیں۔ سونم کپور کو سوشل میڈیا کوئن ایسے ہی نہیں کہا جاتا کیونکہ مختلف موضوعات پر جس طرح وہ سوشل میڈیا پر اپنی رائے کا اظہار کرتی ہیں وہ ہر کسی کے بس کی بات نہیں ہے۔ وہ حال ہی میں سُشانت سنگھ راج پوت کی موت کے بعد بری طرح ٹرول ہوئی تھیں اور اب انہوں نے ایک سیاسی مسئلے پر اپنی بے باک رائے دے ڈالی۔ ,سشمیتا کے مطابق بالی ووڈ میں لوگوں کی انا ان کا سب سے بڑا مسئلہ ہے۔ ان کا کہنا ہے کہ اگر آپ نے کسی ایسے کردار سے انکار کر دیا جو آپ کو مناسب نہیں لگا تو پھر آپ کے بارے میں رائے بنا دی جاتی ہے کہ آپ کام ہی نہیں کرنا چاہتے۔
ایک نئی ریسرچ میں بتایا گیا ہے کہ زمین کا درجہ حرارت بلند ہونے کی وجہ سے ایک ارب سے زائد افراد کو شدید حدت کا سامنا ہے۔ رپورٹ کے مطابق شدید گرمی سے متاثر ہونے والے یہ لوگ پنکھے، ایئر کنڈیشنر اور ریفریجیٹر جیسی سہولیات سے بھی محروم ہیں۔ اس باعث ان لوگوں کو خوراک محفوظ رکھنے اور ادویات کو شدید گرمی سے بچانے ميں مشکلات کا سامنا ہے۔ اس رپورٹ کے مطابق گرمی کی شدت سے متاثر ہونے والوں میں 1.1 ارب سے زائد پسماندہ افراد کا تعلق صرف براعظم ایشیا سے ہے۔ لاطینی امریکا کے دیہات کے 430 ملین اور کچی بستیوں میں 630 ملین افراد کو گرم ہوتے موسم کا سامنا ہے۔ دنیا کی کُل آبادی 7.6 ملین ہے۔ دوسری جانب اقوام متحدہ کے ادارہ برائے صحت کا کہنا ہے کہ جس رفتار سے موسمی حدت بڑھ رہی ہے، یہ سالانہ بنیاد پر سن 2030 اور 2050 کے درمیان معمول سے اڑتیس ہزار سے زیادہ ہلاکتوں کا سبب بن سکتی ہے۔ پاکستان کے شہر کراچی میں رواں برس مئی میں موسم گرما کی شدید لہر کی لپیٹ میں آ کر ساٹھ سے زائد افراد جان گنوا بیٹھے تھے اور اس کی وجہ درجہٴ حرارت کا غیر معمولی بلند ہونا تھا۔ یہ رپورٹ ایک غیرسرکاری تنظیم ’’سَسٹین ایبل انرجی فار آل‘‘ نے مرتب کی ہے۔ اس رپورٹ کو جاری کیے جانے کے موقع پر اقوام متحدہ کے سیکرٹری جنرل کے خصوصی نمائندے بھی موجود تھے۔ رپورٹ کے مطابق اب وقت آ گیا ہے کہ پاور جنریٹرز کو زمین سے حاصل ہونے والے ایندھن سے صاف توانائی پر منتقل کیا جائے۔,ایک تازہ رپورٹ میں بتایا گیا ہے کہ زمین کے ایک ارب سے زائد باسیوں کو مسلسل بڑھتی گرمی کا سامنا ہے۔ اس تناظر میں اقوام عالم سے کہا گیا ہے کہ وہ گرم ہوتے زمینی ماحول پر قابو پانے کے لیے مزید عملی اقدام کریں۔
اجلاس میں شریک مندوبین نے منگل کے روز بھی ایرانی صدر محمود احمدی نژاد کی اسرائیل مخالف تقریر پر تنقید کی اور کہا کہ یہ احمدی نژاد کی تقریر ہی تھی جس نے کانفرنس کے شرکاء کے عزم کو اس حد تک بلند کیا کہ پروگرام کے مطابق جمعہ کے روز منظور کی جانے والی دستاویز منگل کے روز ہی منظور کرلی گئی۔  اس کانفرنس میں ایرانی صدر محمود احمدی نژاد نے گزشتہ روز اپنے خطاب میں اسرائیلی حکومت کو نسل پرستانہ سوچ کی حامل قرار دیا تھا۔ ان کا کہنا تھا کہ فلسطینی علاقے پر اسرائیلی قبضہ ناجائز اور نسل پرستانہ ہے۔ احمدی نژاد کے اس بیان کو اقوام ِ متحدہ کے سیکریٹری جنرل کے علاوہ مغربی ممالک کی طرف سے بھی سخت تنقید کا سامنا کرنا پڑا تھا اور اجلاس میں موجود متعدد مغربی ملکوں کے مندوبین واک آؤٹ کرگئے تھے۔ اس سے قبل اقوامِ متحدہ کی ایک ترجمان نے کہا تھا کہ ایرانی صدر محمود احمدی نژاد نے نسل پرستی کے خلاف عالمی ادارے کی کانفرنس میں اپنی تقریر کے ہولوکاسٹ کی نفی سے متعلق حصے حذف کردیےتھے۔ اس ترجمان کے مطابق صدر احمدی نژاد کی انگریزی میں تقریر میں یہ الفاظ موجود تھے کہ مغرب نے ہولوکاسٹ کے مبہم واقعات کو استعمال کرکے عرب سرزمین پراسرائیلی ریاست قائم کی، تاہم گزشتہ روز کانفرنس میں کی جانے والی فارسی میں اپنی تقریر میں انہوں نے یہ جملہ نکال دیا۔ گذشتہ روز یروشلم میں ’ہولو کاسٹ میموریل ڈے‘ کے موقع پر اسرئیلی وزیرِ اعظم بین یامین نیتن یاہو نے بھی ایرانی صدر کی تقریر پر کڑی تنقید کی۔ اسرائیل نسل پرستی کے خلاف اس عالمی کانفرنس میں ایرانی صدر کے مدعو کئے جانے پر سوئٹزرلینڈ سے اپنے سفیر کو بھی احتجاجا واپس بلا چکا ہے۔,منگل کے روز اقوام ِ متحدہ نے نسل پرستی کے خلاف کانفرنس میں عدم برداشت اور نسل پرستی کے خلاف ایک قرارداد منظور کرلی ہے۔
کیوبا کی گوانتانامو بے جیل میں تقریباً 15 سال سے قید خالد شیخ محمد اور چار دیگر ملزمان سن 2019 کے اوائل کے بعد پہلی مرتبہ منگل کے روز فوجی ٹرائیبونل کے سامنے پیش ہوں گے۔ کورونا وائرس کی وبا کی وجہ سے مقدمے کی سماعت 2019 کے اوائل میں موخر کردی گئی تھی اور سمجھا جاتا ہے کہ یہ دوبارہ وہیں سے شروع ہوگی جہاں اسے چھوڑ ا گیا تھا۔ اس مقدمے میں ملزمان کے وکلاء دفاع کی کوشش ہوگی کہ مدعا علیہان پر سی آئی اے کی حراست میں تشدد کرکے حکومت نے جو شواہد حاصل کیے ہیں انہیں غیر معتبر یا نا اہل قرار دیا جائے۔ جب سے اس مقدمے کی سماعت شروع ہوئی ہے وکلاء دفاع اسے سی آئی اے کی ظالمانہ تفتیش کے ذریعہ حاصل کردہ معلومات پر مبنی ایک 'اوپن اینڈ شَٹ‘ کیس قرار دے رہے ہیں۔ تاہم استغاثہ کا کہنا ہے کہ سن 2007 میں پانچوں ملزمان کے گوانتانامو بے پہنچنے کے بعد ایف بی آئی کی نام نہاد’کلین ٹیم‘ نے ان سے پوچھ گچھ کی تھی اور اس سے نائن الیون حملوں میں سازش کے ٹھوس شواہد ملے ہیں۔ لیکن دوسری طرف وکلاء دفاع کے مطابق یہ پوچھ گچھ شاید ہی ’صاف ستھری‘ تھی کیونکہ ایف بی آئی نے بھی سی بی آئی کے ٹارچر پروگرام میں حصہ لیا تھا اور ان کی جانب سے بھی پوچھ گچھ میں تشدد کا عنصر نمایاں تھا۔ ان مطالبات کی وجہ سے بھی مقدمے کی سماعت میں تاخیر ہوئی ہے جبکہ وکلاء دفاع نے حکومت پر کیس سے متعلق مواد کو چھپانے کے الزامات عائد کیے ہیں۔,نائن الیون حملوں کے مبینہ ماسٹر مائنڈ خالد شیح محمد اور چار دیگر افراد 15 برس سے گوانتانامو بے جیل میں ہیں۔ ان کے خلاف مقدمے کی دوبارہ سماعت ایسے وقت شروع ہو رہی ہے جب ٹوئن ٹاورز پر حملوں کے 20 برس مکمل ہونے والے ہیں۔
میر حاصل بزنجو تیس سال تک اپنی عملی سیاست کے دوران وفاق پاکستان میں بلوچستان کے حقوق کے لیے آواز اٹھاتے رہے۔ وہ سیاست میں فوج کی مداخلت کے خلاف کھل کر اظہار خیال کرتے تھے۔ علیحدگی پسند  بلوچ تنظیموں نے ان کی اس سیاست پر نکتہ چینی کی اور اس کو موقع پرستی اور اقتدار کی سیاست قرار دیا۔ تاہم میر حاصل بزنجو علیحدگی پسند بلوچوں کو قومی دھارے میں شامل کرنے کی حمایت کرتے تھے لیکن وہ مانتے تھے کہ عسکری قوتوں کی عدم دلچسپی کے باعث وہ اس میں کامیاب نہ ہو سکے۔ انہیں 2019 میں متحدہ اپوزیشن کی طرف سے چیئرمین سینٹ کے امیدوار کے طور پر نامزد کیا گیا۔ تاہم خفیہ رائے شماری میں اپوزیشن کے اپنے اراکان عین وقت پر منحرف ہو گئے اور انہیں اس الیکشن میں شکست کا سامنا کرنا پڑا۔ انہوں نے اس شکست کے لیے ڈی جی آئی ایس آئی لیفٹینینٹ جنرل فیض حمید کو مورد الزام ٹھہرایا تھا۔ حاصل بزنجو کا تعلق بلوچستان کے ضلع خضدار کی تحصیل نال سے تھا۔ وہ بلوچستان کے سابق گورنر اور بلوچ قوم پرست رہنما میر غوث بخش بزنجو کے صاحبزادے تھے۔ سن 1989 میں وہ اپنے والد کی وفات کے بعد پاکستان نیشنل پارٹی (پی این پی) میں شامل ہو گئے۔ انہوں نے انتخابات میں پہلی بار کامیابی 1991 کے ضمنی الیکشن میں حاصل کی، تاہم 1993 میں انہیں شکست کا سامنا کرنا پڑا۔ بعد میں انہوں نے 1997 میں قومی اسمبلی کا الیکشن جیتا۔ میر حاصل بزنجو متعدد بار بلوچستان سے سینیٹر منتخب ہوئے۔ ان کی نیشنل پارٹی میاں نواز شریف کی اتحادی بھی رہی۔ اس دور میں وہ وفاقی وزیر برائے بندرگاہیں اور جہاز رانی رہے۔,بلوچستان کے سینئر پارلیمینٹیرین حاصل بزنجو جمعرات کو کراچی میں انتقال کر گئے۔ ان کی عمر 62 برس تھی۔ ان کے قریبی ساتھیوں کے مطابق وہ کچھ عرصے سے پھپھڑوں کے سرطان میں مبتلا تھے اور کراچی کے ایک ہسپتال میں زیر علاج تھے۔
بھارت کی سابق وزیر خارجہ سشما سوراج کو بھارت اور اس کے ہمسایہ ملک پاکستان کے علاوہ دنیا بھر سے خراج عقیدت پیش کیا جا رہا ہے۔ ان کی عمر 67 برس تھی۔ سشما سوراج حکمران جماعت بھارتیہ جنتا پارٹی (بی جے پی) کی نمایاں ترین خاتون رہنما تھیں۔ وہ  2014 میں بھارت کی وزیرِ خارجہ بنیں اور پانچ برس تک یہ ذمہ داری ادا کی۔ 2016 میں گردے کے ٹرانسپلانٹ کے بعد ان کی طبیعت ناساز رہی، اسی باعث انہوں نے رواں برس ہونے والے بھارتی لوک سبھا کے انتخابات میں حصہ نہ لینے کا فیصلہ کیا تھا۔ بھارتی وزیراعظم نریندر مودی نے سشما سوراج کی موت کو 'ذاتی نقصان‘ قرار دیا اور کہا کہ بھارت کے لیے  ان کی خدمات کو دل سے یاد رکھا جائے گا۔ بھارت میں حزب اختلاف کی جماعت کانگریس پارٹی کے رہنماؤں نے بھی سشما سوراج کی موت پر اظہار تعزیت کیا۔ پاکستان میں بھی سوشل میڈیا پر بعض حلقوں کی جانب سے پاکستانی مریضوں کو بھارتی ہسپتالوں میں ٹرانسپلانٹ اور علاج کے لیے رسائی دینے کے حوالے سے ان کے کردار کی تعریف کی جا رہی ہے۔,بھارت کی سابق وزیر خارجہ سشما سوراج کی آخری رسومات آج ادا کی جا رہی ہیں۔ وہ کل رات نئی دہلی میں دل کا دورہ پڑنے سے انتقال کر گئی تھیں۔
يہ امر اہم ہے کہ موجودہ صدر ڈونلڈ ٹرمپ کے دور ميں امريکا اور ايران کے مابين کشيدگی ميں خاطر خواہ اضافہ ديکھا گيا ہے۔ صدر ٹرمپ نے کئی ايسے فيصلے کيے، جو ايران کے روايتی حريف ملک اسرائيل کے حق ميں تھے۔ سب سے اہم پيش رفت جوہری ڈيل سے امريکا کی يکطرفہ دست برداری اور پابنديوں کی بحالی ہے۔ تاہم اب جبکہ امريکی صدارتی اليکشن کے غير حتمی نتائج ميں ڈيموکريٹک پارٹی کے اميدوار جو بائيڈن کامياب ہو گئے ہيں، بظاہر ايسا دکھائی ديتا ہے ايران بھی ذرا لچک کا مظاہرہ کرے گا تاکہ اختلافات مکالمت کے ذريعے حل ہو سکيں۔ بائيڈن نے اپنی انتخابی مہم ميں اہم عالمی امور کے حل کے ليے سفارت کاری کا راستہ اختيار کرنے کا کہہ رکھا ہے۔ ايران ميں اعتدال پسند مانے جانے والے صدر حسن روحانی نے بڑے محتاط انداز سے امريکی اليکشن ميں جو بائيڈن کی ممکنہ کاميابی کا خير مقدم کيا۔ مگر ملک ميں سخت گير نظريات کے حامل قدامت پسند حلقے اس سے نالاں ہيں۔ ايک انتہائی قدامت پسند مقامی اخبار نے ہفتے کو يہ سرخی لگائی، ''يہ وقت حملہ کرنے کا ہے، سمجھوتے کا نہيں۔‘‘ ايسے حلقوں کا الزام ہے کہ تہران حکومت 'بہت بڑے شيطان امريکا‘ ميں تبديلی سے غلط تاثر لے بيٹھی ہے۔,اليکشن ميں جو بائيڈن کی ممکنہ کاميابی کے تناظر ميں ايران ميں حکومتی حلقے امريکا کے ساتھ مکالمت کا عنديہ دے رہے ہيں۔ مگر قدامت پسند حلقے اسے 'تبديلی‘ کا غلط تاثر قرار ديتے ہوئے جارحانہ طرز عمل کا اصرار کر رہے ہيں۔
31 جنوری 2022 کو الطاف حسین لندن کی عدالت میں پیشی کے موقع پر عدالت کے باہر صحافیوں سے بات کرتے ہوئے لندن کی کنگسٹن کراؤن کورٹ نے برطانیہ میں مقیم ایم کیو ایم کے لیڈر الطاف حسین کے مقدمے میں دلائل مکمل کر لیے ہیں اور بارہ رکنی جیوری نے فیصلے پر غور شروع کر دیا ہے۔ برطانیہ کی کراؤن پراسیکیوشن سروس نے ایم کیو ایم کے بانی الطاف حسین کے خلاف 22 اگست 2016 کو کراچی میں اپنے کارکنوں سے دو مختلف تقاریر میں لوگوں کو دہشتگردی پر اکسانے کا مقدمہ دائر کیا تھا۔  پراسیکیوشن نے جیوری کے سامنے دلائل میں کہا تھا کہ الطاف حسین نے برطانیہ میں بیٹھ کر پاکستان میں اپنے کارکنوں کو ایسی کارروائیوں پر اکسایا جو انگلش قانون کے تحت دہشت گردی کے زمرے میں آتی ہیں۔  کراؤن پراسیکیوش نے الطاف حسین کے خلاف ٹیررازم ایکٹ 2006 کی سیکشن 1 (2) کے تحت مقدمہ درج کر رکھا ہے۔ الطاف حسین نے صحتِ جرم سے انکار کرتے ہوئے اپنا دفاع  پیش کیا ہے۔ الطاف حسین مقدمے کی سماعت کے موقع پر عدالت میں موجود رہے ہیں۔ عدالت کی طرف سے جیوری کو بتایا گیا تھا کہ ملزم کی جانب سے گواہی نہ دینے کے فیصلے کا ہرگز مطلب نہیں ہے کہ انھوں نے جرم کو تسلیم کر لیا ہے اور جیوری کو اپنے سامنے پیش کی گئی شہادتوں پر فیصلہ کرنا چاہیے۔ استغاثہ کے وکیل نے جمعرات کو جیوری سے کہا تھا کہ ملزم کے خلاف الزامات کو انگلش قانون کے معیار پر پرکھا جائے اور فیصلہ کرتے وقت کراچی اور برطانیہ میں ثقافتی فرق پر دھیان نہ دیا جائے۔  ملزم الطاف حسین کے وکیل نے جمعہ کے روز اپنے دلائل کے آغاز پر جیوری سے کہا کہ ان کے موکل کے خلاف الزامات کو پاکستانی معیار پر پرکھنا چاہیے۔ وکیل دفاع نے کہا کہ الطاف حسین کی 22 اگست 2016 کی تقاریر ان کی 'مایوسی اور جذباتی پن‘ کی عکاسی کرتی ہیں اور وہ لوگوں کو اپنے حقوق کے حصول کے لیے گھروں سے نکالنے کی کوشش کر رہے تھے۔ وکیل دفاع نے کہا کہ الطاف حسین نے اپنے مقصد کے حصول کے لیے ایک بھوک ہڑتالی کیمپ لگانے کی ہدایت کی اور اپنے ممبران پارلیمنٹ سے کہا کہ وہ ان پر پابندی کے معاملے کو پارلیمنٹ میں اٹھائیں۔ وکیل صفائی نے کہا کہ جس تقریر کے کچھ حصوں کی یہ تشریح کی جا رہی ہے کہ اس کے ذریعے الطاف حسین نے اپنے ورکروں کو دہشتگردی کی کارروائیوں کی ہدایت کی، اسی تقریر میں وہ یہ بھی کہتے ہیں کہ ’ہماری مائیں، بہنیں، بزرگ گھروں سے کیوں نہیں نکل رہے ہیں۔‘ دلائل مکمل ہونے پر جیوری نے فیصلے پر غور شروع کر دیا ہے۔ پیر کے روز جیوری ایک بار پھر فیصلے پر غور شروع کرے گی۔ ,لندن کی کنگسٹن کراؤن کورٹ نے برطانیہ میں مقیم ایم کیو ایم کے لیڈر الطاف حسین کے مقدمے میں دلائل مکمل کر لیے ہیں اور بارہ رکنی جیوری نے فیصلے پر غور شروع کر دیا ہے۔
 فرانس کے تفتیشی ادارے ’بی ای اے‘ کے مطابق یہ بات حتمی طور پر نہیں کی جا سکتی کہ فضا میں آگ لگنے کی وجوہات کیا تھیں، اور یہ آگ ’آن بورڈ‘ کس طرح لگی، تاہم ایسے شواہد مل رہے ہیں کہ طیارہ سمندر میں گرنے سے قبل آگ پکڑ چکا تھا۔ مصری سول ايوی ايشن منسٹری کے مطابق گزشتہ روز بحيرہ روم ميں تباہ ہو جانے والے ايجپٹ ايئر کے طيارے کا ملبہ مل گيا ہے، جس ميں انسانی اعضاء بھی شامل ہيں۔ پيرس سے قاہرہ جانے والے اس جہاز پر عملے سميت چھياسٹھ افراد سوار تھے۔ (20.05.2016) مصری حکام نے تصدیق کر دی ہے کہ ایجِپٹ ایئر کا مسافر بردار طیارہ گر کر تباہ ہو گیا ہے۔ پیرس سے قاہرہ جانے والے اس طیارے کا اچانک راڈار سے رابطہ منقطع ہو گیا تھا۔ (19.05.2016)  تفتیش کاروں کی توجہ اب اس بات کا کھوج لگانے پر ہے کہ آگ کس طرح لگی تھی۔ وہ کہتے ہیں کہ آگ لگنے کے بعد طیارے کی جانب سے ممکنہ طور پر کئی ’وارننگ سگنل‘ دیے گئے تھے، جب کہ اچانک دھماکے کی صورت میں یہ ممکن نہیں تھا۔  ايک اور پيش رفت ميں يورپی اسپيس ايجنسی کی ايک سيٹلائٹ سے حاصل کردہ تصاوير ميں بحيرہء روم ميں ايک مقام پر سمندر کی سطح پر تيل کے آثار ديکھے جا سکتے ہيں۔ يہ جگہ اس مقام سے قريب چاليس کلوميٹر کے فاصلے پر ہے، جہاں مصر کے گر کر تباہ ہو جانے والے مسافر طيارے سے آخری مرتبہ رابطہ ہوا تھا۔ تاہم ايجنسی نے خبردار کيا تھا کہ تاحال يہ تصديق نہيں ہو پائی ہے کہ تيل تباہ شدہ طيارے کا ہی ہے۔,فرانسیسی تفتیش کاروں کے مطابق انہیں ایسے شواہد ملے ہیں جن سے ظاہر ہوتا ہے کہ جمعرات کے روز بحیرہ روم میں گر کر تباہ ہو جانے والا طیارہ گرنے سے پہلے فضا میں آگ پکڑ چکا تھا۔ کیا یہ آگ کسی دہشت گردانہ کارروائی کا نتیجہ تھی؟
 بدھ کو جرمن ٹیلی وژن پر نشر کیے گئے انٹرویو میں انہوں نے کہا کہ اخبار کو دھمکی آمیز ٹیلی فون جیسی ’سنجیدہ غلطی‘ پر وہ معذرت خواہ ہیں۔ اس انٹرویو کے دوران جب ان سے پوچھا گیا کہ قرض کے اسکینڈل میں ملوث ہونے کے نتیجے میں کیا وہ اپنے عہدے کو خیر باد کہنے کا کوئی ارادہ رکھتے ہیں تو جرمن صدر نے کہا، ’نہیں‘۔  جرمن صدر نے کثیر الشاعتی اخبار بلڈ کے مدیر اعلیٰ کو ٹیلی فون کر کے متنازعہ قرض سے متعلق تحقیقاتی اسٹوری کی اشاعت پر اپنے غصے کا اظہار کرتے ہوئے کہا تھا کہ اگر ایسی کوئی اسٹوری شائع کی گئی تو وہ ان کے خلاف قانونی چارہ جوئی کریں گے۔ رواں ہفتے ہی ظاہر ہوا ہےکہ نجی قرض کے اسکینڈل میں گِھرے ہوئے باون سالہ کرسٹیان وولف نے بلڈ کے چیف ایڈیٹر Kai Diekmann سے رابطہ نہ ہوسکنے کے بعد بارہ دسمبر کو ان کے موبائل فون پر غصے سے بھرا ایک وائس پیغام چھوڑا تھا۔ تاہم اس اخبار نے تیرہ دسمبر کو جرمن صدر کے متنازعہ نجی قرضے کی تفصیلات شائع کر دی تھیں، جس کے دو دن بعد جرمن صدر نے Diekmann کو ٹیلی فون کر کے معافی مانگ لی تھی۔,جرمن صدر کرسٹیان وولف نے مؤقر اخبار کے مدیر اعلیٰ کو غصے سے بھری ٹیلی فون کال کرنے پر معذرت کر لی ہے تاہم انہوں نے کہا ہے کہ وہ صدر کے عہدے سے مستعفی ہونے کا کوئی ارادہ نہیں رکھتے۔
جرمن حکومت نے دھواں زیادہ خارج کرنے والی کاروں پر ٹیکس بڑھانے کا فیصلہ کیا ہے۔ ماحول آلودہ کرنے والی کاروں پر زیادہ ٹیکس کلائمیٹ چینج اصلاحات کے تناظر میں کیا جا رہا ہے۔  جرمن حکومت کا موٹر وہیکل ٹیکس میں تبدیلی کا نفاذ سن 2021 سے ہوگا۔ اس بابت چانسلر میرکل کی کابینہ نے حتمی فیصلے کی منظوری جمعہ 12جون کو دی ہے۔ وزیر خزانہ اولاف شولس نے ماحول کو کاربن اخراج سے آلودہ کرنے والی کاروں پر زیادہ ٹیکس کی تجویز پیش کی تھی۔ اس اضافے سے جرمن خزانے میں بظاہر معمولی اضافے کا اندازہ لگایا گیا ہے۔  ماحول دوست سیاسی جماعت گرین پارٹی کا کہنا ہے کہ ماحولیاتی آلودگی کا باعث بننے والی کاروں پر ٹیکس کی شرح کوئی بہت زیادہ نہیں ہے اور محض علامتی دکھائی دیتا ہے۔ اس پارٹی کے لیڈر اینٹن ہوفرائٹر کا کہنا ہے کہ علامتی ٹیکس کے نفاذ کو ماحولیاتی پالیسی کا حصہ قرار نہیں دیا جا سکتا۔ اس پارٹی نے دھواں زیادہ خارج کرنے والی کاروں کے مالکان پر زیادہ مالی جرمانوں کا مطالبہ کر رکھا ہے۔ اسی طرح جرمن فیڈریشن برائے تحفظِ ماحول اور نیچر نے بھی اس ٹیکس کے نفاذ پر تنقید کرتے ہوئے اس کی شرح حقیقی اخراج کے مطابق کرنے کا مطالبہ کیا ہے۔ ,جرمن حکومت نے دھواں زیادہ خارج کرنے والی کاروں پر ٹیکس بڑھانے کا فیصلہ کیا ہے۔ ماحول آلودہ کرنے والی کاروں پر زیادہ ٹیکس کلائمیٹ چینج اصلاحات کے تناظر میں کیا جا رہا ہے۔ 
جنوبی بھارتی ریاست کیرالا کی حکومت گائے ذبح کرنے کے حوالے سے نئی دہلی حکام کی جانب سے لگائی گئی پابندی کے خلاف سپریم کورٹ میں اپیل دائر کرے گی۔  مودی حکومت نے سن 2014 سے گائے کے تحفظ کو زیادہ وقعت دے رکھی ہے۔ اس باعث کئی مقامات پر مشتعل قوم پرست ہندووں نے مسلمانوں پر حملے بھی کیے ہیں۔ ہندو مت میں گائے کو مقدس سمجھا جاتا ہے۔  ریاستی وزیر زراعت وی ایس سنیل کمار  نے اس مناست سے نیوز ایجنسی اے ایف پی کو بتایا کہ ریاست کے سرکاری وکلاء نے تمام قانونی پہلوؤں کا جائزہ لے کر درخواست کو حتمی شکل دے دی ہے۔ امید ہے کہ کیرالا حکومت کی جانب سے یہ درخواست رواں ہفتے کے دوران کسی بھی دن دائر کی جا سکتی ہے۔ کیرالا کے وزیر زراعت نے یہ بھی کہا کہ مودی حکومت نے ایسی پابندی کا اطلاق کر کے سخت گیر عقیدے کے ہندووں کے ایجنڈے کو آگے بڑھایا ہے۔ نئی دہلی حکومت نے گائے کاٹنے یا ذبح کرنے پر ملک گیر پابندی عائد کر رکھی ہے۔ کیرالا سمیت کچھ اور ریاستوں نے اس پابندی کو تسلیم نہیں کیا ہے اور گائے ذبح کرنے کی اجازت دے رکھی ہے۔ اس حکم کے تحت بھینسے، بچھڑے، بیل اور اونٹ کو بھی کاٹنے کی ممانعت  ہے۔ بھارت کی بعض جنوبی ریاستوں میں گائے کے گوشت کو خاصی رغبت سے کھایا بھی جاتا ہے۔,بھارت ریاست کیرالا نے مودی حکومت کی جانب سے گائے ذبح کرنے پر پابندی کو چیلنج کرنے کا فیصلہ کیا ہے۔ اس ضمن میں ریاستی حکومت نے سپریم کورٹ میں درخواست دائر کر رہی ہے۔
 جرمن دارالحکومت برلن کے نواح میں واقع نازی رہنما جوزف گوئبلز کا تاریخی مکان بیچنے کی کوشش گزشتہ پندرہ برس سے جاری تھی۔ تاہم برلن شہر کی ریئل اسٹیٹ ایجنسی BIM کا کہنا ہے کہ اس نے عملی طور پر اس جائیداد کی فروخت کی کوشش ترک کر دی ہے کیونکہ ایسے خطرات بہرحال موجود ہیں کہ یہ مکان ’غلط ہاتھوں‘ میں جا سکتا ہے۔  Birgit Moehring کے مطابق اس مقام کو استعمال میں لانے کے لیے ایک دانش مندانہ خیال کی ضرورت ہے۔ انہوں نے کہا کہ شاید اس جگہ کوئی ہوٹل یا تعلیمی ادارہ بنایا جا سکتا ہے۔ انہوں نے تصدیق کی کہ بی آئی ایم اس سلسلے میں مختلف سرمایہ کاروں کے ساتھ رابطے میں بھی ہے۔  مسئلہ یہ بھی ہے کہ گوئبلز کا یہ مکان ان تاریخی عمارات کی فہرست میں بھی شامل ہے، جن میں کوئی بڑی تبدیلی کرنے کی اجازت نہیں ہوتی۔ تاہم بِرگٹ موئہرِنگ چاہتی ہیں کہ گوئبلز کے اس وِلا کو اس قانون سے مستثنیٰ کر دیا جائے۔ انہوں نے یہ بھی کہا کہ اگر یوں ہو جائے تو اس سابقہ رہائش گاہ کو مسمار بھی کیا جا سکتا ہے۔  جرمنی میں اکثر ہی ایسے سوالات ابھرتے رہتے ہیں کہ بیسیوں صدی عیسوی کی تاریخی عمارات اور مقامات کے ساتھ کیا کیا جانا چاہیے۔ نازی رہنما ہٹلر کا اپنا گھر ’اِیگلز نیسٹ‘ اب ایک ریستوران میں تبدیل کیا جا چکا ہے۔ آسٹریا سے ملحق جرمن پہاڑی سلسلے میں واقع اس تاریخی مقام کو دیکھنے کے لیے ہر سال ہزاروں سیاح وہاں کا رخ کرتے ہیں۔,جرمنی میں پراپرٹی کے کاروبار پر تاریخ بھی اثر انداز ہوتی ہے۔ یہ تاریخی حوالہ جات عمومی طور پر مثبت پہلوؤں کے حامل ہوتے ہیں لیکن کبھی کبھار یہ منفی بھی ہوتے ہیں۔
جوبلی جرمنی کے ماہرین کے مطابق عالمی سطح پر قرضوں کی یہ صورت حال اتنی ناامید کر دینے والی ہے کہ اس کی وجہ سے ہر جگہ اندھیرا ہی نظر آتا ہے۔ مزید تشویش کی بات یہ بھی ہے کہ یہ صورت حال مستقبل قریب میں بہتر ہوتی نظر نہیں آتی اور یہ رجحان بظاہر جاری رہے گا۔ شِلڈر نے مثال دیتے ہوئے کہا کہ افریقہ میں موزمبیق جیسے ممالک کو انتہائی ڈرامائی صورت حال کا سامنا ہے۔ اس ملک کی حالت اتنی خراب اور وہاں مالی وسائل کی اتنی کمی ہے کہ مارچ کے وسط میں آنے والے ایک تباہ کن طوفان کے بعد سے وہاں قریب دو ملین متاثرہ انسانوں کی کوئی قابل ذکر مدد نہیں کی جا سکی۔ اس رپورٹ کے مطابق دنیا کے 122 انتہائی مقروض ممالک کو اس وقت جن حالات کا سامنا ہے، ان میں سے زیادہ تر مسائل کی وجہ عالمی بینک، بین الاقوامی مالیاتی فنڈ یا آئی ایم ایف اور یورپی ترقیاتی فنڈ جیسے اداروں کی طرف سے دیے جانے والے وہ قرضے ہیں، جو آج بھی روایتی طریقہ کار اور شرائط کے تحت دیے جاتے ہیں۔ افریقہ کے علاوہ ایشیا میں منگولیا، بحرین اور لبنان اور جنوبی ایشیا میں بھوٹان اور پاکستان جیسے ممالک کو بھی اس وقت ریاستی قرضوں کی انتہائی سنگین صورت حال کا سامنا ہے، جو ان ممالک کی معیشتوں کے لیے بہت صبر آزما ثابت ہو رہی ہے۔,دنیا بھر میں اس وقت اتنے زیادہ ممالک انتہائی مقروض ہیں، جتنے پہلے کبھی نہیں تھے۔ یہ صورت حال جلد بہتر ہوتی نظر نہیں آتی۔ اس وقت ایک سو بائیس ریاستیں قرضوں کے بوجھ تلے دبی ہیں۔ افریقی ممالک کی حالت تو انتہائی بری ہے۔
اوول میں کھیلے گئے سیریز کے چوتھے ٹیسٹ میں انگلینڈ کو ایک اننگز اور آٹھ رنز سے فتح ملی۔ میچ کے بعد ہارون لوگارٹ نے کہا کہ جس تسلسل کے ساتھ انگلش ٹیم نے معیاری کرکٹ کھیلی اس پر وہ داد وتحسین کی مستحق ہے۔ اوول ٹیسٹ کے پانچویں روز بھارتی ٹیم اپنی دوسری اننگز میں 283 رنز بنا کر ڈھیر ہوگئی اور یوں وہ ٹیسٹ کرکٹ کی عالمی درجہ بندی میں دوسرے مقام سے بھی محروم ہوکر 117 پوائنٹس کے ساتھ تیسرے نمبر پر آگئی۔ جنوبی افریقہ 118 پوائنٹس کے ساتھ دوسرے جبکہ انگلینڈ 125 پوائنٹس کے ساتھ پہلے نمبر پر ہے۔ بھارت کی جانب سے تجربہ کار راہول ڈراوڈ ہی کچھ مزاحمت کرسکے اور 146 رنز کے ساتھ نمایاں رہے۔ اسی طرح جب بھارتی ٹیم دوبارہ بیٹنگ کرنے میدان میں اتری، تو معمولی مزاحمت کے بعد ایک مرتبہ پھر ان کے بلے باز کریز پر نہ ڈٹ سکے اور یکے بعد دیگرے پویلین کا رخ کرنے لگے۔ ریکارڈ ساز سچن تندولکر 91 جبکہ امیت مشرا 84 رنز کے ساتھ نمایاں رہے۔ انگلینڈ کے گریم سوائن نے بھارت کی دوسری اننگز میں چھ بلے بازوں کو ٹھکانے لگایا۔ میچ کے بعد منعقدہ تقریب میں انگلش کپتان اینڈریو سٹراؤس نے کہا، ’ دنیا کی بہترین ٹیم بننے کا عزم ہم نے گزشتہ ڈھائی سال سے کر رکھا تھا، اگرچہ ہم اس میں کامیاب ہوگئے ہیں تاہم پھر بھی ہم اس سلسلے کو جاری رکھیں گے۔‘,بین الاقوامی کرکٹ کونسل کے چیف ایگزیکٹیو ہارون لوگارٹ نے برطانوی کرکٹ ٹیم کی تسلسل کے ساتھ شاندار کارکردگی کو سراہا ہے۔ انگلش ٹیم نے بھارت کو چوتھے ٹیسٹ میں بھی ہرا کر سیریز میں وائٹ واش کر دیا ہے۔
 ایک تازہ جائزے کے مطابق امریکی یورنیوسٹیوں سے فارغ ہونے والے ایسے طالب علموں کی تعداد مسلسل بڑھتی جا رہی ہے، جنہوں نے ڈگری مکمل کرنے کے لیے قرضے تو لیے تھے لیکن کئی برس گزر جانے کے باوجود بھی ابھی تک قرضے واپس نہیں کر سکے ہیں۔ رپورٹ میں بتایا گیا ہے کہ یونیورسٹی کا دور ختم ہوئے دہائیاں گزرنے کے باوجود ایسے عمر رسیدہ افراد ایک بڑی تعداد میں موجود ہیں، جو ابھی تک دوران تعلیم لیے جانے والے قرضے کو چکانے کی کوششوں میں ہیں۔ ان میں سے بہت سے ایسے ہیں، جو ملازمت سے ریٹائر ہو چکے ہیں۔ اس کا مطلب یہ ہوا کہ ان افراد کو سوشل سیکورٹی کی مد میں ملنے والی رقم دی جاتی ہے۔ بہت سے بوڑھے افراد کے لیے ریٹائرمنٹ کے بعد ان کا گزارا اسی سوشل سکیورٹی پر ہوتا ہے۔  دنیا بھر میں تعلیم کے دوران طلبہ کو آسان شرائط پر قرضہ فراہم کیا جاتا ہے۔ یہ قرضہ اس شرط کے ساتھ دیا جاتا ہے کہ ڈگری مکمل ہونے اور نوکری ملنے کے بعد اسے مختلف اقساط میں واپس کیا جائے گا۔ تاہم طلبہ کی مخصوص تعداد اپنی اپنی حکومتوں کی جانب سے دی جانے والی اس رعایت کا نا جائزہ فائدہ اٹھاتی ہے اور وقت پر اقساط ادا نہیں کیے جاتے۔,دنیا بھر میں تعلیم کے لیے قرضے لینا ایک عام سی بات ہے۔ تاہم بعض اوقات اس رقم کی واپسی ایک مسئلہ بن جاتی ہے اور امریکا کے کچھ سابق طالب علم ابھی تک اس قرضے کو نہیں چکا سکے، جو انہوں نے دوران تعلیم لیا تھا۔
اس سے قبل امریکہ نے یہ تجویز پیش کی تھی کہ بہت زیادہ برآمدی کامیابی والے ملکوں کو اپنی موجودہ فاضل تجارت کو محدود کرنا چاہئے یا پھر وہ اپنی مجموعی قومی پیداوار کو چار فیصد تک کم کریں۔ اسی پس منظر میں جرمن چانسلر میرکل نے سیئول میں جمع عالمی اقتصادی طاقتوں پر زور دیا کہ وہ عالمی معیشت میں بہتری کے لئے مل کر کا م کریں۔ جنوبی کوریا کے دارالحکومت سیئول میں جی ٹوئنٹی کے رہنماؤں کے دو روزہ اجلاس کا آج جعمرات کو پہلا دن ہے۔ اس اجلاس میں ترقی یافتہ اور ابھرتی ہوئی معیشتوں کے درمیان ان کی کرنسیوں کی تبادلے کی شرحوں اور تجارتی عدم توازن جیسے تنازعات پر بحث کی جا رہی ہے۔  تاہم امریکی صدر باراک اوباما اور چینی صدر ہو جن تاؤ کے درمیان جمعرات کو جنوبی کوریا میں ہونے والی ملاقات میں اس سلسلے میں مکالمت اور تعاون جاری رکھنے کا عہد کیا گیا۔ یہ ملاقات G20 کانفرنس کے آغاز سے چند ہی گھنٹے قبل ہوئی۔ توقع کی جا رہی ہے کہ دونوں ملکوں کے درمیان اختلافات اس کانفرنس میں توجہ کا مرکز بنیں گے۔ اس سے قبل برطانوی وزیر اعظم ڈیوڈ کیمرون نے بھی چین کو خبردار کیا تھا کہ وہ دوسرے ملکوں کے ساتھ اپنی تجارت کے اپنے حق میں جانے والے عدم توازن کو درست کرے۔ عالمی بینک کے صدر رابرٹ زولک نے بھی گزشتہ روز میڈیا سے بات چیت کرتے ہوئے کہا تھا کہ کرنسی کے معاملے پر بین الاقوامی سطح پر کشیدگی لازمی طور پر دیکھنے میں آئے گی۔,جرمن چانسلر انگیلا میرکل نے جنوبی کوریا میں جی ٹوئنٹی کے سربراہ اجلاس کے موقع پر کہا ہے کہ فاضل تجارت پر سیاسی حدیں مقرر کرنا نہ تو اقتصادی طور پر مناسب ہے اور نہ ہی سیاسی طور پر۔
اپنے اس مفصل خطاب میں سابق وزیر اعظم نواز شریف نے ملکی فوج پر الزام عائد کیا کہ وہ سیاست میں مداخلت کر کے جمہوری حکومتوں کا خاتمہ کرتی ہے۔ نواز شریف نے کہا ہے کہ پاکستان کی خارجہ پالیسی بنانے کا اختیار فقط منتخب نمائندوں کو ہونا چاہیے۔ انہوں نے سن 2016 کا حوالہ دیتے ہوئے بتایا کہ ان کی وزارت عظمیٰ کے دور میں جب فوجی قیادت کو بتایا گیا کہ متعدد سرگرمیوں کی وجہ سے عالمی برادری کے ساتھ ساتھ دوست ممالک بھی پاکستان سے دور ہوتے جا رہے ہیں، تو فوج نے اسے ڈان لیکس کا نام دے دیا۔ انہوں نے کہا کہ اس وقت ملکی حالات کو مدنظر رکھتے ہوئے آل پارٹیز کانفرنس کو روایت سے ہٹ کا ایک مربوط اور ٹھوس لائحہ عمل وضع کرنا ہو گا۔ نواز شریف نے کہا ہے کہ ملکی ترقی کے لیے انتہائی ضروری ہے کہ عوامی مینڈیٹ نہ چرایا جائے اور ہر حال میں عوامی رائے کا احترام کیا جائے۔ اس خطاب کے دوران متعدد مواقع پر کچھ ٹی وی چینلز پر ان کے خطاب کے کچھ حصے سینسر بھی کیے گئے نواز شریف کے اس خطاب پر پاکستانی سوشل میڈیا پر مختلف آراء ہیں۔ ایک طرف تو حکمران پاکستان تحریک انصاف کے حامیوں کا کہنا ہے کہ نواز شریف ایک مرتبہ پھر کرپشن کے الزامات سے بچنے کے لیے اپنی حکومت غیرقانونی طریقے سے گرائے جانے اور انتخابات میں دھاندلی کے الزامات عائد کر رہے ہیں۔,سابق وزیراعظم نواز شریف نے آل پارٹی کانفرنس سے خطاب کیا اور ان کا خطاب اس وقت پاکستانی سوشل میڈیا پر ٹاپ ٹرینڈ ہے۔
 لِیُو ژياؤبو پہلے چینی باشندے ہیں، جنہیں امن کا نوبل انعام دیا جا رہا ہے۔ ان کا شمار چين ميں اصلاحات اور انسانی حقوق کے زبردست حامیوں میں ہوتا ہے۔ اس کے علاوہ انہوں نے 2008ء میں اصلاحات کے مطالبات پر مبنی ’چارٹر آٹھ‘ نامی منشور بھی تیار کیا تھا، جس کی پاداش میں وہ گیارہ سال کی سزائے قید کاٹ رہے ہیں۔ انسانی حقوق کے لئےکام کرنے والے ایک امریکی گروپ ’ ہیومن رائٹس ان چائنا‘ نے ژياؤبو کی اہلیہ لی یو شیا کا حوالہ دیتے ہوئے کہا کہ لِیُو ژیاؤبو نے یہ انعام 4 جون 1989ء میں بیجنگ میں جمہوریت کے نام پر اپنی جانوں کی قربانی دینے والوں کے نام کرنے کا فیصلہ کیا ہے۔ انہوں نے کہا کہ پرامن مظاہرہ کرنے والے طلبہ نے یہ قربانی امن، آزادی اور جمہوریت کے لئے دی تھی۔ ژياؤبوکی اہلیہ کا مزید کہنا تھا کہ اس موقع پر ان کی آنکھیں نم تھیں۔ بعد ازاں لی یو شیا کی ملاقات ان کے شوہر سے کروائی گئی تولی یو شیا نے اپنے شوہر کو امن کا نوبل انعام دیئے جانے کی خبر سنائی۔ لی یو شیا کے بقول اس موقع پر ان کے شوہر کی آنکھوں میں آنسو آگئے اور انہوں نے کہا کہ اس انعام کے اصل حقدار تیانمن سکوائر پر اپنی جان دینے والے لوگ ہیں۔ پھر جیسے ہی وہ بیجنگ پہنچی تو انہیں نظر بندی کے احکامات پڑھ کر سنائے۔ ,چینی حکومت کے ناقد، یونیورسٹی پروفيسر اور اديب لِیُو ژياؤبو نے اپنے امن نوبل انعام کو ان افراد کے نام کرنے کا اعلان کیا ہے،جو 1989ء میں بیجنگ کے تیانمن سکوائر میں جمہوریت کے حق میں مظاہروں کے دوران ہلاک ہوئے تھے۔
پاکستان  اپنے صوبہ بلوچستان میں حالات کو بہتر بنانے اور علیحدگی پسند بلوچوں کی مسلح سرگرمیوں کو ختم کرنے کے لیے ان کے ساتھ تیزی سے امن معاہدے کرنے کا سلسلہ جاری رکھے ہوئے ہے۔ اس حوالے سے حکومتی اداروں نے ہتھیار پھینکنے والے مسلح باغیوں کے لیے مختلف قسم مراعات کا اعلان بھی کر رکھا ہے۔ نیوز ایجنسی اے ایف پی کے مطابق جمعے کے روز تقریبا 487 بلوچ علیحدگی پسندوں نے حکومت کے سامنے ہتھیار ڈال دیے ہیں اور ان میں بلوچ علیحدگی پسندوں کے آٹھ سینئر کمانڈر بھی شامل ہیں۔ اس حوالے سے ایک تقریب کا انعقاد دارالحکومت کوئٹہ میں کیا گیا، جہاں ان باغیوں نے ہتھیار حکام کے حوالے کیے۔ حالیہ کچھ عرصے سے بلوچستان میں ہونے والی مسلح سرگرمیوں میں واضح کمی واقع ہوئی ہے کیوں کہ حکومت نے ترقی اور امن کے لیے تیزی کے ساتھ بڑے منصوبوں کا آغاز کیا ہے۔  صوبہ بلوچستان میں شروع ہونے والے ترقیاتی منصوبے سی پیک کا حصہ ہیں۔ وزیر اعلیٰ بلوچستان ثناء اللہ زہری کا تقریب میں خطاب کرتے ہوئے کہنا تھا، ’’ان عسکریت پسندوں نے میرے بیٹے اور بھائی کو قتل کیا لیکن میں ان سب کو معاف کرتا ہوں۔ حکومت پاکستان نے بھی ان کو معاف کیا ہے۔ میں انہیں بلوچستان کے سی پیک منصوبے کا حصہ بننے پر خوش آمدید کہتا ہوں۔‘‘,صوبہ بلوچستان کے تقریباﹰ پانچ سو علیحدگی پسند بلوچ عسکریت پسندوں نے حکومت پاکستان کے سامنے ہتھیار ڈال دیے ہیں۔ پاکستانی حکومت سی پیک منصوبے کی ترقی کی راہ میں حائل تمام رکاوٹیں ختم کرنے کی کوششوں میں ہے۔
بالی وڈ کے ‘بیڈ بوائے‘ اور ’ ماچو مین‘ سلمان خان کے علاوہ اس مقدمے میں بالی وڈ کے دیگر نامور اداکار سیف علی خان، تبو، سونالی بیندرے اور نیلم بھی ملزمان نامزد تھے جنہیں عدالت نے بری کر دیا۔ فیصلے کے بعد عدالت کے باہر میڈیا سے بات کرتے ہوئے ان کے وکیل نے بتایا کہ سلمان خان پر دس ہزار روپے جرمانہ بھی عائد کیا گیا ہے۔  وکیل کے مطابق پولیس 52 سالہ اداکار کے وارنٹ گرفتاری تیار کر رہی ہے جس کے بعد انہیں گرفتار کرتے ہوئے جودھ پور سینٹرل جیل منتقل کر دیا جائے گا تاہم انہیں فیصلے کے خلاف اپیل کا حق حاصل ہے۔ یاد رہے کہ  1998 میں سلمان خان، سیف علی خان، تبو، سونالی اور نیلم فلم 'ہم ساتھ ساتھ ہیں' کی شوٹنگ کے لیے جودھ پور میں تھے۔ اس دوران ان پر الزام تھا کہ اپنے ساتھی اداکاروں کے ساتھ انہوں نے ایک گاؤں کے نزدیک نایاب نسل کے دو چنکارا ہرنوں کا شکار کیا جو غیر قانونی ہے۔,بھارتی ریاست راجھستان کی ایک عدالت نے سلمان خان کو دو نایاب ہرنوں کا غیر قانونی شکار کرنے کے 20 برس پرانے کیس کا فیصلہ سناتے ہوئے انہیں مجرم قرار دیتے ہوئے پانچ سال قید کی سزا سنائی ہے۔ 
اس طرح صوبہٴ سندھ ملک کا وہ تیسرا صوبہ بن گیا ہے، جہاں چائلڈ لیبر یا بچوں سے محنت مزدوری کروانے کے رجحان کے آگے بند باندھنے کی کوشش کی جا رہی ہے۔ اس سے پہلے پنجاب اور خیبر پختونخوا میں بھی ایسی ہی قانون سازی کی جا چکی ہے جبکہ اب صرف ایک صوبہ بلوچستان ایسا رہ گیا ہے، جہاں بچوں سے محنت مشقت لیے جانے کے سلسلے میں ابھی کسی قسم کا کوئی قانون متعارف نہیں کروایا گیا ہے۔ ملک کے طول و عرض میں لاکھوں بچے کاشتکاری اور کان کنی جیسے شعبوں میں بھی کام کر رہے ہیں۔ پاکستان سے تھامسن روئٹرز فاؤنڈیشن کے لیے اپنی ایک رپورٹ میں وقار مصطفیٰ نے لکھا ہے کہ صوبہٴ سندھ میں بچوں کی ملازمتوں کے حوالے سے جو نیا قانون جمعرات چھبیس جنوری سے نافذ العمل ہو چکا ہے، اُس کے تحت خلاف ورزی کے مرتکب افراد کو چھ ماہ تک کی سزائے قید اور پچاس ہزار روپے تک جرمانے کی سزا دی جا سکے گی۔ مزید یہ کہ جن واقعات میں بچوں سے زیادہ خطرناک کام کروائے جائیں گے  اور اُنہیں جسم فروشی، فحش تصاویر اُتروانے یا غلامی وغیرہ پر مجبور کیا جائے گا، وہاں یہ سزائیں اور بھی زیادہ سخت ہوں گی۔ یہ مسودہٴ قانون سندھ کے سینیئر وزیر نثار کھوڑو نے متعارف کروایا تھا۔ اُنہوں نے کہا: ’’ابتر سماجی اور اقتصادی حالات کے باعث چَودہ سال سے کم عمر کے بچوں کو فیکٹریوں، کارخانوں، کھیتوں اور دیگر خطرناک شعبوں میں کام کرنے پر مجبور کیا جاتا ہے۔ اِس قانون کا مقصد استحصال کے اس رجحان کی حوصلہ شکنی کرنا ہے۔‘‘,پاکستان میں کئی ملین بچے اینٹوں کے بھٹوں سے لے کر قالین بافی کی صنعت تک مختلف شعبوں میں کام کرتے ہیں تاہم اب چائلڈ لیبر کو محدود کرنے کے لیے صوبہٴ سندھ میں چَودہ سال سے کم عمر کے بچوں کی ملازمت پر پابندی لگا دی گئی ہے۔
 انہوں نے زمینی درجہء حرارت میں اضافے میں سب سے زیادہ کلیدی کردار کی حامل گیس کاربن ڈائی آکسائیڈ کی فضا میں تیزی سے بڑھتی ہوئی مقدار پر شدید تشویش کا اظہار کرتے ہوئے بتایا کہ گزشتہ برس زمینی کرہء ہوائی میں یہ 396 حصہ فی ملین تک دیکھی گئی۔  فی الحال یہ معلوم نہیں کہ اس گیس کے ارتکاز میں اس تیز رفتار اضافے کا محرک کیا ہے، تاہم یاراؤ نے کہا کہ ممکنہ طور پر اس کی وجہ، اس گیس کے انجذاب کے حوالے سے سمندروں اور بائیو سفیئر یا حیاتی کُرے کی صلاحیت میں تبدیلی، ہو سکتی ہے۔  یونیورسٹی آف ریڈنگ کے میٹرولوجی شعبے کے پروفیسر ولیم کولنز کے مطابق ڈبلیو ایم او کی رپورٹ میں کاربن ڈائی آکسائیڈ کے حیاتی کرے میں کم انجذاب سے متعلق معلومات درست ہیں اور مستقبل میں زمین پر ماحولیاتی تبدیلیوں میں مزید تیزی آ سکتی ہے۔ انہوں نے کہا کہ انسان فضا سے گرین ہاؤس گیسوں کے انجذاب کی قدرتی سہولت سے استفادہ ہمیشہ کے لیے نہیں کر سکتا۔  واضح رہے کہ عالمی ادارہ موسمیات کی یہ رپورٹ ایک ایسے وقت میں سامنے آئی ہے، جب رواں ماہ کی 23 تاریخ کو اقوام متحدہ کے سیکرٹری جنرل بان کی مون نے موسمیاتی تبدیلیوں سے متعلق عالمی سربراہی کانفرنس بلا رکھی ہے۔ اس کانفرنس میں عالمی رہنما سن 2015ء کی ڈیڈلائن سے قبل کسی تاریخی عالمی معاہدے پر اتفاقِ رائے کی کوشش کریں گے۔ اس ممکنہ معاہدے پر دستخط پیرس میں ہوں گے جب کہ یہ معاہدہ سن 2020 سے نافذالعمل ہو گا۔,اقوام متحدہ نےکہا گیا ہے کہ سن 2013ء میں زمینی فضا میں کاربن ڈائی آکسائیڈ بلند ترین سطح پر دیکھی گئی، جس سے یہ معلوم ہوتا ہے کہ زمین کی خشک سطح اور سمندر اس سبز مکانی گیس کو ماضی کی طرح جذب نہیں کر پا رہے ہیں۔
بی بی سی کی 100 خواتین کی فہرست میں اس برس پاکستان میں صوبہ بلوچستان سے تعلق رکھنے والی انسانی حقوق کی کارکن جلیلہ حیدر کا نام بھی شامل ہے۔  دنیا بھر کی 100 با اثر خواتین میں پاکستان سے شامل کیے جانے پر جلیلہ حیدر خوش بھی ہیں اور اپنی جدوجہد جاری رکھنے کے لیے پرعزم بھی۔ جلیلہ حیدر سمجھتی ہیں کہ پاکستان میں متبادل بیانیہ رکھنے والوں پر ’ایجنٹ‘ کا لیبل یا ’کفر کا فتویٰ‘ لگایا جاتا ہے۔  سنہ 2011 کے دوران سوشل ازم کا مطالعہ کیا اور چند تحریکوں سے وابسطہ ہونے کے بعد جلیلہ حیدر کو معلوم ہوا کہ مزاحمت میں بہت زیادہ طاقت ہوتی ہے۔ یہی وہ سال تھا جب ہزارہ زائرین کو بس سے اُتار کر اُن کی شناخت کی بنیاد پر گولیاں ماری گئیں۔ یہ وہ موقع تھا جب جلیلہ حیدر نے سماجی کارکن یا انسانی حقوق کے کارکن کے طور پر کام کیا اور ہزارہ خواتین کو کوئٹہ پریس کلب پر جمع کر کے پہلی بار برادری کی خواتین کا منظم مظاہرہ کیا۔  وکالت اور سماجی خدمت کا کام چلتا رہا لیکن گذشتہ برس 2018 میں جب جلیلہ حیدر سٹاک ہوم جینڈر اکوالٹی فورم سے واپس آئیں تو اپنی والدہ کو فیس بُک پر ایک بچے کی ویڈیو دیکھتے پایا۔ ویڈیو میں بچہ دھاڑیں مار مار کر رو رہا تھا کیونکہ اُس دن پھر ہزارہ برادری پر حملہ ہوا تھا۔  جلیلہ حیدر کہتی ہیں کہ ’میری بنیاد اُس بچے کی چیخ سے ہل گئی اور میں دوڑ کر کوئٹہ پریس کلب چلی گئی۔ وہاں مجھے پتہ چلا کہ ہمارے مرد بہت زیادہ مصلحت پسند ہیں اور اِس معاملے کو انسانی بنیاد پر نہیں دیکھ رہے۔  یہ سکالر شپ بار کونسل کے ذریعے حکومت دیتی ہے اور جلیلہ حیدر کا دعویٰ ہے کہ شروع میں تو اس فہرست میں ان کا نام تھا لیکن حتمی فہرست میں ان کا نام شامل نہیں تھا۔ ’پشتون تحفظ موومنٹ کے جلسے میں شرکت کے بعد میری پروفائلنگ کی گئی اور مجھے بری طرح ہراساں کیا گیا۔ افسوس اِس بات کا ہے کہ کسی ساتھی نے اس پر بات نہیں کی اور میں نے بھی اِسے سوشل میڈیا پر اس ڈر سے نہیں اُٹھایا کہ جو لوگ ایکٹوزم کرنا چاہتے ہیں وہ ڈر نہ جائیں۔‘ جلیلہ حیدر نے بتایا کہ گذشتہ برس لندن سے واپسی پر یہ بات مشہور کرائی گئی کہ وہ ’ایجنٹ‘ ہیں اور کسی ’ایجنڈے‘ پر کام کر رہی ہیں، جس کی وجہ سے اُنھیں اپنے تحفظ کے خطرات لاحق ہو گئے۔  جلیلہ حیدر نے بتایا کہ جدوجہد ایک دن کا کام نہیں ہے ’یہ انتہائی طویل ہوتی ہے اور کوئی بھی تبدیلی ایک دن میں نہیں آتی۔ ,بی بی سی کی 100 خواتین کی فہرست میں شامل پاکستانی وکیل جلیلہ حیدر کا کہنا ہے کہ پاکستان میں متبادل بیانیہ رکھنے والوں پر ’ایجنٹ‘ کا لیبل یا ’کفر کا فتویٰ‘ لگایا جاتا ہے۔
 ٹامپا ميں مٹ رومنی نے پہلے خود کو ايک پرائيويٹ شخص کے طور پر پيش کيا۔ اپنا کئی ملين کا سرمايہ انوسٹمنٹ بينکر کی حيثيت سے کمانے والے مورمن مسيحی عقيدہ رکھنے والے مٹ رومنی اب بھی بہت سے امريکی ووٹروں کے نزديک مشکوک ہيں۔ انہيں نجی سطح پر اپنے ووٹروں تک پہنچ ميں مشکل درپيش ہے۔  رياست ميسے چوسيٹس سے آنے والی ايک 19 سالہ طالبہ نے کہا کہ يہ اقتصادی مشکلات کا معاملہ ہے اور مٹ رومنی کو ايک کاروباری شخص کی حيثيت سے اس ميدان ميں تجربہ حاصل ہے۔ اس نے کہا کہ اسے سب سے زيادہ يہ بات پسند آئی کہ رومنی نے ملازمتيں پيدا کرنے اور رياستی قرضے کم کرنے کا وعدہ کيا ہے۔  مٹ رومنی کو ہالی وڈ کی ممتاز شخصيتوں کی طرف سے بھی مدد ملی اور مشہور اداکار کلنٹ ايسٹ وڈ بھی ان کے جلسے ميں موجود تھے۔ آسکر ايوارڈ يافتہ جان ووئٹ نے کہا کہ رومنی کی جيت ہوگی: ’’کيونکہ وہ ديانتدار آدمی ہيں جو سچائی کی تڑپ رکھتا ہے اور کيونکہ وہ امريکہ کو دوبارہ پہلے جيسا بنانا چاہتے ہيں اور يہی سب سے زيادہ اہم ہے۔‘‘   اگلے ہفتے صدر اوباما نارتھ کيرولائنا ميں باضابطہ طور پر اپنی ڈيموکريٹک پارٹی کی طرف سے صدارتی اميدوار کے بطور نامزدگی قبول کريں گے۔ امريکی صدارتی انتخاب کا گرما گرم مرحلہ شروع ہو گيا ہے۔,مريکی وفاقی رياست فلوريڈا کے شہر ٹامپا ميں ريبليکن پارٹی کے اجلاس کا نقطہء عروج وہ تھا جب مٹ رومنی نے اپنی پارٹی کی طرف سے صداراتی اميدوار کی نامزدگی کو باضابطہ طور پر قبول کرنے کا اعلان کرتے ہوئے تقرير کی۔
ڈومینین ریسورسز عنقریب ریاست ورجینیا میں واقع اپنا یہ نارتھ اینا پلانٹ دوبارہ چالو کرنا چاہتی ہے، جو زلزلے کے مرکز سے صرف بارہ میل کے فاصلے پر واقع ہے۔ لیکن اِسے چالُو کرنے سے پہلے ضروری ہے کہ NRC اُسے اِس کی اجازت دے۔ گزشتہ ماہ کے زلزلے میں اِس جوہری پلانٹ کو لگنے والے زور دار جھٹکوں کے بعد NRC  اِسے دوبارہ کام کرنے کی اجازت دینے کے معاملے میں زیادہ سے زیادہ احتیاط برتنا چاہتا ہے۔ اِسی سلسلے میں دونوں اداروں کے درمیان ایک اجلاس منعقد ہوا جو تین گھنٹوں تک جاری رہا اور جس میں دونوں اداروں کے ایک ایک درجن سرکردہ نمائندے شریک ہوئے۔ ڈومینین ریسورسز نے زلزلے کے کچھ ماہرین کی آراء پر مبنی ایک رپورٹ بھی جاری کی ہے، جس میں کہا گیا ہے کہ اِس پاور پلانٹ کو بلا خوف و خطر دوبارہ چالُو کیا جا سکتا ہے۔ کمپنی کا کہنا ہے کہ اِس پلانٹ کے ایک ری ایکٹر میں تمام تیاریاں بائیس ستمبر تک مکمل ہو جائیں گی اور پھر اُسے کسی بھی وقت دوبارہ چلایا جا سکے گا۔ NRC کا کہنا ہے کہ وہ اِس سال کے اواخر میں تمام 104 امریکی جوہری پاور پلانٹس کو یہ ہدایات جاری کرنے والی ہے کہ وہ زلزلے کی صورت میں اپنے پلانٹس کی سلامتی کے نظاموں کی ایک بار پھر اچھی طرح سے جانچ پڑتال کریں۔ بتایا گیا ہے کہ یہ ایک پیچیدہ عمل ہو گا، جس میں دو سال تک کا عرصہ لگ سکتا ہے۔,جمعرات آٹھ ستمبر کو بتایا گیا ہے کہ گزشتہ ماہ امریکہ کے مشرقی علاقوں میں آنے والے ریکارڈ زلزلے نے ایک نیوکلیئر پلانٹ کو دو بار اُتنی شدت سے ہلا کر رکھ دیا، جتنی شدت کو برداشت کرنے کے لیے اُسے ڈیزائن کیا گیا تھا۔
جرمن صوبہ باویریا دنیا بھر میں اکتوبر فیسٹیول کی وجہ سے بھی جانا پہچانا جاتا ہے۔ اکتوبر فیسٹ بیئر پینے والوں کا سب سے بڑا اجتماع کہلاتا ہے، جس میں کئی ملین افراد شریک ہوتے ہیں۔ اولیور شٹرُمپفل نامی اس شخص نے بیئر کے 31 بھرے ہوئے گلاس اٹھا کر 40 میٹر کا فاصلہ طے کیا اور پھر ان گلاسوں کو آرام سے نیچے بھی رکھ دیا۔ تاہم دو گلاسوں سے سے بیئر چھلک گئی، اس لیے اولیور شٹرُمپفل کے عالمی ریکارڈ میں 29 گلاس ریکارڈ کیے گئے، جن کا بیئر کے ساتھ مجموعی وزن 69 کلوگرام تھا۔ جرمن صوبے باویریا ہی میں بیئر کا سب سے بڑا عالمی میلا بھی لگتا ہے عالمی ریکارڈ قائم کرنے کے بعد اولیور شٹرُمپفل نے کہا، ’’میں نے پہلے 27 گلاس اٹھانے کا سوچا تھا، کیوں کہ میں درست انداز سے ان گلاسوں کو اٹھانے، چلنے اور پھر رکھنے کا ریکارڈ یقینی بنانا چاہتا تھا ،مگر آخری لمحات میں نے سوچا کہ چلو ان گلاسوں کو تیس کر لیتے ہیں۔ بدقسمتی سے معاملہ ٹھیک نہ نمٹا مگر میں 29 گلاس آرام سے نیچے رکھنے میں کامیاب رہا۔ میرے خیال میں یہ بھی زبردست ہے۔‘‘ اس ورلڈ ریکارڈ کے لیے اولیور شٹرومپفیل کے مطابق انہوں نے فروری سے اب تک ہفتے میں تین سے چار مرتبہ ورزش جاری رکھی۔ ’’میں سوچتا ہوں کہ میں نے دو سو گھنٹے ورزش اس چالیس سیکنڈ چلنے کے لیے کی۔‘‘ سن 2014ء میں اسی شخص نے بیئر کے 25 گلاس اٹھا کر عالمی ریکارڈ قائم کیا تھا۔,جنوبی مشرقی جرمن صوبے باویریا میں ایک شخص نے بیئر کے 31 گلاس اٹھا کر عالمی ریکارڈ قائم کر دیا ہے۔ جرمن صوبے باویریا سے تعلق رکھنے والے اس شخص نے بیئر سے بھرے یہ گلاس اٹھا کر مختصر فاصلہ بھی طے کیا۔
جنوب مشرقی ایشیائی ممالک کی تنظیم آسیان کے رکن ملکوں سربراہی اجلاس آج سے تھائی لینڈ کے سیاحتی مقام پتّایا میں شروع ہو گیا ہے۔ تھائی لینڈ کے وزیر خزانہ کورن چاٹی کوانِج نے اجلاس کے افتتاحی روز عالمی کساد بازاری کو آسیان ممالک کے لئے ایک اچھا موقع قرار دیا ہے۔ ان کا کہنا ہے کہ عالمی کساد بازاری نے آسیان ممالک کو ایک موقع فراہم کیا ہے کہ وہ نہ صرف رکن ممالک کے درمیان مالیاتی تعاون کو فروغ دیں بلکہ دنیا میں اس خطے ترقی اور اقتصادی ترقی کا مرکز بنا سکیں۔ آسیان تنظیم کے رکن ممالک کی تعداد دس ہے، جن میں برونائی، کمبوڈیا، انڈونیشیا، لاؤس، ملائشیا، میانمار ، فلپائن ، سنگاپور، تھائی لینڈ اور ویتنام شامل ہیں۔ اس تین روزہ اجلاس میں آسیان رکن ممالک کے علاوہ چین، جاپان، بھارت، جنوبی کوریا، آسٹریلیا اور نیوزی لینڈ بھی شرکت کر رہے ہیں۔ دوسری طرف تھائی لینڈ میں حکومت مخالف مظاہرے بھی جاری ہیں، جن میں آج مزید شدت آگئی۔ ہزاروں کی تعداد میں مظاہرین پولیس کی جانب کھڑی کی گئی رکاوٹیں عبور کرکے اس ہوٹل تک پہنچے میں کامیاب ہوگئے جہاں اس کانفرنس کا انعقاد کیا جارہا ہے۔ تھائی لینڈ کے سیکیورٹی حکام کا کہنا ہے کہ کانفرنس پروگرام کے مطابق جاری رہے گی اور وہ مظاہرین کو وہاں سے ہٹنے کے لئے کہا جارہا ہے لیکن اگر انہوں نے بات نہیں مانی تو مجبورا انتظامیہ کو کارروائی کرنی پڑی گی۔ ,تھائی لینڈ میں آسیان ممالک کی تین روزہ کانفرنس کا آغاز ہوگیا ہے۔ آسیان تنظیم کے رکن ممالک کے علاوہ اس اجلاس میں چین، جاپان اور بھارت بھی شرکت کر رہے ہیں۔ دوسری طری تھائی وزیر اعظم کے مخالف مظاروں کا سلسلہ بھی جاری ہے۔
ایران کے لیے روسی اور چینی پیشکشیں یقینی طور پر امریکا کی اُن کوششوں کے لیے دھچکا ہوں گی، جن کا مقصد ایران کو اقتصادی طور پر ایک شکنجے میں کسنا خیال کیا جا رہا ہے۔ وسطی ایشیائی ملک قزاقستان کے دارالحکومت آستانہ میں روس کی قیادت میں قائم بلاک نے ایران کے ساتھ ایک عبوری ڈیل کو حتمی شکل دے دی اور اس کا مقصد آزاد تجارتی علاقے کے قیام کے لیے مذاکراتی عمل شروع کرنا ہے۔ اسی طرح چین نے بھی ایران کے ساتھ ایک اہم سمجھوتے کو حتمی شکل دے دی ہے۔ ایرانی وزیر تیل بِژن نامدار زنگنہ نے بتایا کہ چین کی سرکاری تیل کمپنی سی این پی سی (CNPC) ایران میں اُن تمام تنصیبات کو اپنے کنٹرول میں لینے کے لیے تیار ہے، جنہیں اس وقت فرانسیسی آئل پرڈوکشن کمپنی ٹوٹل کنٹرول کرتی ہے۔ یہ اُسی صورت میں ہو گا جب امریکی پابندیوں کے تناظر میں ٹوٹل کمپنی اپنا صنعتی پیداواری عمل ایران میں جاری رکھنے سے قاصر ہو جائے گی۔ بظاہر ابھی تک ایسا دکھائی دیتا ہے کہ یورپی یونین واشنگٹن کی طرف سے ایران پر پابندیوں کے پلان کو اپنے دائرہ اثر سے باہر رکھنے کی کوشش میں ہے۔ یہ صورت حال امریکی صدر ڈونلڈ ٹرمپ کی جانب سے سن 2015 میں طے پانے والی ایرانی جوہری ڈیل سے دستبرداری کے بعد پیدا ہوئی ہے۔ اس ڈیل پر اُس وقت امریکا کے ساتھ ساتھ روس اور چین کے علاوہ یورپی یونین کی رکن ریاستوں فرانس، جرمنی اور برطانیہ نے بھی دستخط کیے تھے۔ یہ ممالک مسلسل اس جوہری ڈیل کو محفوظ رکھنے سے متعلق بیانات تو دے رہے ہیں لیکن بتدریج صورت حال بدل رہی ہے۔,روس اور چین نے جمعرات سترہ مئی کو ایران کے ساتھ اپنے اقتصادی روابط کو مزید وسعت دے دی۔ دوسری جانب یورپی اقوام کے لیے واشنگٹن کی طرف سے ایران پر عائد کردہ پابندیوں کو نظرانداز کرنا مشکل دکھائی دے رہا ہے۔
 آسٹریلیا کے شہر سڈنی سے ملنے والی رپورٹوں کے مطابق ڈاکٹروں کو اس بارے میں نئے سرے سے غور کرنا چاہیے کہ نارمل بلڈ شوگر لیول کس کو کہتے ہیں۔ آسٹریلین ماہرین کے مطابق یہ بات ثابت ہو چکی ہے کہ ذیابیطس ٹائپ ٹو کے مریضوں میں دماغ سکڑنے کا خطرہ موجود ہوتا ہے۔ یہ بات ڈمینشیا کے مریضوں سے بھی ثابت ہو چکی ہے۔ لیکن اب یہ بات بھی سامنے آئی ہے کہ ایسے افراد جن کے خون میں شوگر کی مقدار نارمل سمجھے جانے والے لیول کے اوپر والی حد کے قریب ہوتی ہے، ان میں بھی دماغ کے سکڑنے کا خطرہ موجود ہوتا ہے۔  نکولس چَیربُوئن اور ان کی ٹیم نے چار سال تک 60 اور 64 سال کے درمیان کی عمر کے 249 افراد کا مشاہدہ کیا۔ ان افراد کے خون میں شوگر کی سطح چار اور 6.1 ملی مولز فی لٹر کے درمیان یعنی بالکل معمول کے مطابق تھی۔ ان آسٹریلوی محققین کو پتہ یہ چلا کہ ان میں سے جن افراد کا بلڈ شوگر لیول نارمل کی اوپر والی حد کے قریب تھا، ان میں دماغ کے hippocampus اور Amygdala نامی حصوں کے سکڑ جانے کا امکان زیادہ تھا۔ اس کے برعکس جن زیر مشاہدہ افراد کے خون میں گلوکوز کی سطح نارمل کی نچلی حد کے قریب تھی، ان میں دماغ کے سکڑنے کا خطرہ کم پایا گیا۔ انسانی دماغ کے یہ دونوں حصے اچھی یادداشت کے لیے بہت اہم ہیں۔,آسٹریلیا میں طبی ماہرین نے پتہ چلایا ہے کہ وہ لوگ جنہیں خون میں شوگر لیول کے حوالے سے اب تک نارمل سمجھا جاتا ہے، ان میں بھی ذیابیطس ٹائپ ٹو اور ڈمینشیا کے مریضوں کی طرح دماغ کے سکڑنے کا خطرہ زیادہ ہوتا ہے۔
پاکستان سپر لیگ کے 25ویں میچ میں ملتان سلطانز نے کوئٹہ گلیڈی ایٹرز کو 110 رنز سے شکست دے دی ہے جس کے بعد گلیڈی ایٹرز کا اس ٹورنامنٹ میں سفر ختم ہو گیا ہے۔  ملتان سلطانز نے  20 اوورز میں پانچ وکٹوں کے نقصان پر 183 رنز بنائے اور کوئٹہ گلیڈی ایٹرز کو جیتنے کے لیے 184 کا ہدف دیا ہے۔ جس کے جواب میں گلیڈی ایٹرز کی ساری ٹیم صرف 73 رنز پر ہی آؤٹ ہو گئی۔ اس سے قبل کوئٹہ گلیڈی ایٹرز کے کپتان سرفراز احمد نے ٹاس جیت کر ملتان سلطانز کو پہلے بیٹںگ کی دعوت دی تھی۔ سلطانز کے اوپنر محمد رضوان پویلین لوٹنے والے پہلے بیٹسمین تھے جنھوں نے اپنی ٹیم کے سکور میں 21 رنز کا حصہ ڈالا۔  اُن کی وکٹ گلیڈی ایٹرز کے بولر خرم شہزاد نے لی۔  اس کے بعد صہیب مقصود صرف آٹھ گیندوں پر پانچ رنز بنا کر ظاہر خان کے ہاتھوں آؤٹ ہوئے۔  ملتان سلطانز نے اس میچ میں 110 رنز کے بھاری مارجن سے کامیابی حاصل کر کے ٹورنامنٹ میں اپنی اوسط کو بہتر بنا لیا ہے جبکہ اس شکست کے بعد کوئٹہ گلیڈی ایٹرز ٹورنامنٹ سے باہر ہو گئے ہیں۔ کوئٹہ گلیڈی ایٹرز نے ظہور خان کی جگہ ظاہر خان جبکہ ملتان سلطانز نے شیمرون ہٹمائر کی جگہ جانسن چارلس کو ٹیم کا حصہ بنایا تھا۔ ملتان سلطانز کی شاندار جیت کے بعد پاکستان کے سوشل میڈیا پر ملتان ٹرینڈ کرنے لگا ہے۔ مظہر ارشد نے ٹوئٹر پر لکھا: ’ملتان سلطانز 100 سے زیادہ رنز سے میچ جیتنے والی پی ایس ایل کی پہلی ٹیم ہے۔‘ ایک اور صارف نے لکھا: ’کوئٹہ کا 73 رنز پر آؤٹ ہو جانا، ان کے ٹورنامنٹ کا خلاصہ کرتا ہے۔ مایوس کن۔ 110 رنز کے ساتھ جیت نے ملتان سلطانز کی امیدیں بڑھا دی ہیں۔‘ نجیب الحسنین نے کوئٹہ گلیڈی ایٹرز کے لیے کپتان سرفراز احمد کے لیے نیک تمناؤں کا اظہار کرتے ہوئے لکھا: ’کوئی بای نہیں سکیپر یہ آپ کا سال نہیں تھا۔ اپنے سر کو اونچا رکھیں اور انشا اللہ اگلے برس آپ کی ٹیم مضبوط ہو کر واپس آئے گی۔‘ یاد رہے کہ اس سے قبل ملتان سلطانز نے پی ایس ایل 6 میں سات میچز کھیلے، جن میں سے اس نے تین میں کامیابی حاصل کی جبکہ گلیڈی ایٹرز اپنے کھیلے گئے آٹھ میچز میں سے صرف دو میں ہی کامیابی حاصل کر سکے۔  گذشتہ روز ہونے والے میچ میں کوئٹہ گلیڈی ایٹرز نے لاہور قلندرز کو شکست دی تھی جنھیں اب تک اس ٹورنامنٹ کی مضبوط ترین ٹیمز میں شمار کیا جا رہا ہے۔  گلیڈی ایٹرز اور سلطانز اس سے قبل مارچ میں بھی ایک دوسرے سے ٹکرا چکی ہیں اور اس میچ میں کوئٹہ نے ملتان کو 22 رنز سے شکست دی تھی۔ ,پاکستان سپر لیگ کے 25ویں میچ میں ملتان سلطانز نے کوئٹہ گلیڈی ایٹرز کو 110 رنز سے شکست دے دی ہے جس کے بعد گلیڈی ایٹرز کا اس ٹورنامنٹ میں سفر ختم ہو گیا ہے۔
عثمان داؤد نے یہ بھی بتایا کہ اُن کے عملے کے اراکین کو اچھی طرح یہ یاد ہے کہ کون سی تاریخوں کو قزاقوں نے حملہ کیا اور موبائل فونز اور دیگر قیمتی اشیاء اپنے قبضے میں لے لیں اور چند روز بعد انہوں نے پھر کسی اور جگہ سے لوٹ یا ڈاکے کا مال حاصل کیا۔ صومالی قزاقوں کے لیے جہازوں پر موجود الیکٹرونک مصنوعات، استعمال شدہ گاڑیاں، ٹرکوں کے پہیے، چاولوں کی بوریاں اور دیگر اشیاء کوئی خاص دلچسپی کا باعث نہیں ہوتیں۔ ان کا اصل ہدف یورپی اور امریکی آئل ٹینکر ہوتے ہیں کیونکہ اگر ان کے عملے کو یرغمال بنا لیا جائے تو عموماً تاوان کی بہت بھاری رقوم حاصل ہوتی ہیں۔ کپتان داؤد اور ان کا عملہ اب بھی خوفزدہ ہے۔ عثمان داؤد صومالیہ کے ساحل کی نگرانی کرنے والے وار شپس کے ساتھ ریڈیو کے ذریعے مسلسل رابطہ میں رہتے ہیں۔ ’صومالی لینڈ‘ کی بندر گاہ ’بربیرہ‘ کے اسسٹنٹ ڈائریکٹر ’ابوکو جاما‘ کو قزاقوں کی سرگرمیوں کا بخوبی اندازہ ہے۔ وہ کہتے ہیں’ ہر ماہ اس بندرگاہ پر30 جہاز اور 50 کے قریب جھوٹی کشتیاں آکر لنگر انداز ہوتی ہیں، جبکہ چند سالوں پہلے تک ان جہازوں کی تعداد 40 سے 60 کے درمیان اور کشتیوں کی 60 تا 80 ہوا کرتی تھیں‘۔ ’صومالی لینڈ‘ کے بندر گاہ ’بربیرہ‘ کے اسسٹنٹ ڈائریکٹر ’ابوکو جاما‘ کا کہنا ہے کہ صومالی لینڈ کی آمدنی کا 80 فیصد حصہ اسی بندرگاہ سے حاصل ہوتا ہے۔ یہں سے اونٹ، بھیڑیں، اور بکریاں خلیجی ریاستوں میں بذریعہ بحری جہاز بھیجی جاتی ہیں۔,بحری جہازوں کا عملہ قرن افریقہ کے پانیوں میں داخل ہوتے ہی خوف و ہراس میں مبتلا ہوجاتا ہے۔ حالیہ دنوں میں صومالی قزاقوں کی طرف سے تقریباً 600 افراد کو یرغمال بنایا جا چکا ہے۔
سائنسدانوں کے مطابق کائنات کی وسعتوں میں زمین کی حیثیت ریگستان میں ریت کے ایک ذرے کے برابر ہے۔ یعنی یہ کائنات اتنی بڑی اور وسیع ہے کہ اس میں زمین اپنے حجم کے لحاظ سے کوئی معنی نہیں رکھتی۔ لیکن جو چیز زمین کو ممتاز کرتی ہے وہ ہے اس پر زندگی کی موجودگی۔ جدید ترین خلائی تحقیق اور کوششوں کے باوجود اب تک حاصل ہونے والی معلومات کے مطابق زمین کے علاوہ کائنات میں کسی بھی اور سیارے پر زندگی کی موجودگی کا پتہ نہیں چلایا جاسکا۔  ناسا کی جانب سے زمین جیسے سیاروں کا سراغ لگانے کا یہ پہلا خصوصی مشن ہے جسے کائنات میں موجود زمین کے سائز کے ایسے سیاروں کی تلاش کے لئے روانہ کیا گیا ہے جو اپنے سورج سے اس قدر مناسب فاصلے پر ہوں کہ ان کی سطح پر پانی کی موجودگی ممکن ہوسکے۔ کیونکہ پانی کی مائع شکل کو زندگی کے لئے ایک بنیادی ضرورت سمجھا جاتا ہے۔ کیپلر ٹیلی اسکوپ میں انتہائی طاقتورکیمرہ نصب کیا گیا ہے جو خلا میں اب تک بھیجا جانے والا سب سے بڑا کیمرہ ہے۔ مشن کے دوران یہ دوربین سورج سے ہماری زمین کے فاصلے اور درجہ حرارت کو پیمانہ بناتے ہوئے دوسرے ستاروں کے مدار میں زمین جیسے سیارے ڈھونڈے گی۔ اس سروے کے بعد سائنس دان یہ بتانے کے قابل ہوسکیں گے کہ کائنات میں زمین جیسے دوسرے سیارے بھی موجود ہیں یا نہیں۔ناسا کے سائنس دانوں کا کہنا ہے کہ کیپلر ٹیلے اسکوپ مشن کے دوران سورج جیسے ایک لاکھ ستاروں کا تجزیہ کرے گی اور تقریباً پچاس ایسے سیاروں کا صحیح سائز معلوم کرے گی۔ جن پر زندگی کا وجودہوسکتاہے یا کم از کم وہ زمین سے مشابہت رکھتے ہوں۔,کائنات کی وسعتوں میں زمین حجم کے لحاظ سے کوئی حیثیت نہیں رکھتی۔ لیکن جو چیز زمین کو کائنات میں ممتاز کرتی ہے وہ ہے اس پر زندگی کی موجودگی۔ ناسا نے زمین جیسے دوسرے سیاروں کی تلاش کے لئے حال ہی میں خصوصی مشن روانہ کیا ہے۔
ارشد ندیم کی پانچویں پوزیشن ٹوکیو اولمپکس 2020ء میں بھارتی ایتھلیٹ نیرج چوپڑا نے جیولن تھرو میں سونے کا تمغہ جیت لیا 'ارشد ندیم نے تمغہ نہیں دل جیت لیے‘ پاکستان اور بھارتی شائقین کی طرف سے اپنے اپنے ملک کے ایتھلیٹس کی سوشل میڈیا پر بھرپور حوصلہ افزائی کی جارہی ہے۔ دوسری طرف ارشد ندیم کی حوصلہ افزائی میں مسلم  لیگ نون کی نائب صدر مریم نواز نے ایک ٹوئٹ میں لکھا کہ جیت یا ہار سے زیادہ مقابلہ معنی رکھتا ہے۔ ''چیمپ ہم سب کو آپ پر فخر ہے۔‘‘ پاکستانی اسپورٹس جرنلسٹ فیضان لاکھانی نے ایک ٹویٹ میں لکھا کہ پاکستان کے لیے ٹوکیو اولمپکس میں عمدہ کارکردگی پیش کرنے والے تینوں ہیروز ارشد ندیم (ایتھلیٹکس)، طلحہ طالب (ویٹ لفٹنگ)، اور گلفام جوزف (شوٹنگ) کو یاد رکھا جائے گا۔ ''وہ فتح کے بہت قریب تھے - ان کے ٹیلنٹ اور محنت کی فنڈز اور انفراسٹرکچر کے ذریعے مدد کی جائے۔‘‘ بھارت کے فتح یاب ایتھلیٹ نیرج چوپڑا کو مبارکباد دیتے ہوئے بھارتی وزیراعظم نریندر مودی نے ایک ٹویٹ میں لکھا کہ ٹوکیو میں تاریخ لکھی گئی ہے۔ ''نیرج چوپڑا نے جو کامیابی حاصل کی ہے، اسے ہمیشہ یاد رکھا جائے گا۔‘‘ دنیا کو دکھانا چاہتی ہوں پاکستانی خواتین ایتھلیٹ طاقتور ہیں,ٹوکیو اولمپکس 2020ء میں بھارتی ایتھلیٹ نیرج چوپڑا نے جیولن تھرو میں سونے کا تمغہ جیت لیا جبکہ پاکستانی ایتھلیٹ ارشد ندیم فائنل مرحلے میں پانچویں پوزیشن پر رہے۔
 شاید یہی وجہ رہی کہ دعووں اور توقعات کے برخلاف جلسہ میں شرکا تعداد کم رہی۔ جلسے سے خطاب کرتے ہوئے مصطفیٰ کمال کا کہنا تھا کہ ان کی پارٹی اپنے قیام کے محض ایک ماہ کے اندر ہزاروں افراد کو اپنی جانب راغب کرنے میں کامیاب رہی ہے۔ کمال کا مزید کہنا تھا، ’’پاکستانی عوام تیار رہیں، ہم ایک ایک گھر آئیں گے۔‘‘  کراچی میں مقیم دیگر قومیتوں کے افراد نے تو جلسے میں اتنی ہی بڑی تعداد میں شرکت کی، جتنی وہ ایم کیو ایم کے پروگرامز میں کرتے ہیں، لیکن ایم کیو ایم کی اصل طاقت اردو اسپیکنگ کی واحد نمائندہ جماعت ہونا ہے اور مصطفی کمال اینڈ کمپنی ابھی تک ایم کیو ایم اس حیثیت کو چیلنچ کرنے کے قابل نہیں ہوسکی ہے۔  تجزیہ کاروں کے مطابق جلسے میں شرکا کی تعداد کم ہونے کی دو وجوہات ہوسکتی ہیں، پہلی وجہ تو پاک سرزمین پارٹی کے قیام اور جلسے کے درمیان کم انتہائی کم مدت ہے جبکہ دوسری وجہ یہ بھی ہوسکتی ہے کہ مصطفی کمال صرف مہاجروں کو ٹارگٹ کلنگ اور را کے ایجنٹ ہونے کے الزامات سے نجات دلانے کی بات تو کرتے ہیں لیکن ساتھ ہی وہ دیگر قومیتوں کو بھی ساتھ ملانے کی بات کرتے ہیں جب کہ اس وقت اردو اسپکنگ افراد میں موجود یہ احساس ہے اگر سندھ سندھی، پنجاب پنجابی، بلوچستان بلوچوں اور خیبر پختون خواہ پشتونوں کا ہے تو پھر کراچی سب کا کیوں ہے۔,ایم کیو ایم کے بطن سے جنم لینے والی پاک سرزمین پارٹی اپنے قیام کے ڈیڑھ ماہ بعد پہلا جلسہ عام کرنے میں تو کامیاب رہی لیکن ابھی سندھ کے اردو اسپیکنگ افراد نے اسے ایم کیو ایم کے متبادل کے طور پر قبول نہیں کیا۔
 انسانی حقوق کی تنظیموں اور مقامی افراد نے سرکاری دستوں پر الزام عائد کیا ہے کہ انہوں نے طوارق قبائل اور عربوں کو قتل کیا ہے۔ ان واقعات کے بعد نسلی گروپوں میں خاص طور پر خوف پھیل گیا ہے۔ ان واقعات کی تحقیقات کرانے کا مطالبہ زور پکڑتا جا رہا ہے۔ اومو سال مالی کےگوندم نامی علاقے کی میئر ہیں۔ وہ فرانسیسی مداخلت پر بہت خوش ہیں۔ تاہم اب وہ خوفزدہ بھی ہیں۔ انہیں ڈر صرف جہادیوں سے نہیں بلکہ اب وہ اپنے ہم وطنوں سے بھی خطرہ محسوس کرنے لگی ہیں۔ اس کی وجہ یہ ہے کہ ان کے نقوش دوسرے سے جدا ہیں۔ ان کی والدہ کا تعلق طوارق قبائل سے ہے۔ مالی میں آج کل طوارق قبائل سے تعلق رکھنے والے افراد کو شک کی نگاہ سے دیکھا جاتا ہے۔ وہ بتاتی ہیں’’مالی کی فوج کو شمالی علاقے میں رہنے والے تمام افراد پر شک نہیں کرنا چاہیے۔ انہیں ان کی رنگت کی وجہ سے مسلم انتہاپسند کے طور پرنہیں دیکھنا چاہیے۔ فولا قبائل کے افراد کے گلے آج کل صرف اس شک کی بناء پر کاٹے جا رہے ہیں کہ وہ اسلامی انتہاپسندوں کے ساتھ کاروبار کر رہے ہیں‘‘۔,مالی میں جاری عسکری کارروائی کے دوران کامیابی کی دعوے کیے جا رہے ہیں۔ اسلامی انتہاپسندوں کے خلاف اس آپریشن میں مالی کی افواج کو شدید تنقید کا سامنا بھی کرنا پڑ رہا ہے۔
 پیر کو ہاؤس سینیٹ کےایک مذاکراتی پینل کے رہنماؤں کے مطابق اس بات پر اتفاق ہوا ہے کہ جب تک پاکستان دیسی ساختہ بموں کے خلاف لڑائی میں تعاون کے لیے کسی طرح کی یقین دہانی نہیں کراتا، سات سو ملین ڈالر کی یہ امدادی رقم منجمد رکھی جائے۔ یہ اتفاق رائے دفاعی قانون کے حوالے سے سامنے آیا ہے، جو رواں ہفتے منظور کیا جا سکتا ہے۔  2001 ء سے دہشت گردی کے خلاف جاری عالمی جنگ میں واشنگٹن حکومت نے اپنے اہم اتحادی ملک پاکستان کے لیے سلامتی اور اقتصادی ترقی کی مد میں بیس بلین ڈالر کی امدادی رقم مختص کی۔ پاکستانی حکومت کے بقول اس امدادی رقم کا ایک بڑا حصہ شدت پسندی کے خلاف لڑائی میں امریکہ کو انتظامی معاونت فراہم کرنے کے بدلے میں باز ادائی کے طور پر ادا کیا جاتا ہے۔  واشنگٹن حکومت دہشت گردی کے خلاف اس جنگ میں پاکستانی کردار پر شبہات رکھتی ہے۔ حالیہ عرصے کے دوران رونما ہونے والے واقعات کے بعد امریکی حکام کا اصرار ہے کہ پاکستان کو فراہم کی جانے والی امداد شدت پسندوں کے خلاف مؤثر کارروائی کے ساتھ مشروط کر دی جائے۔,امریکی سینیٹروں کے ایک پینل نے پاکستان کو دی جانے والی سات سو ملین ڈالر کی امداد منجمد کرنے پر اتفاق کر لیا ہے۔ ایک اعلان کے مطابق اس کی وجہ خطے میں دیسی ساختہ بموں کے خلاف پاکستانی حکومت کے ناکافی اقدامات ہیں۔
 شمالی کوریا کے وفد نے ایشیئن گیمز کی اختتامی تقریب میں شرکت کے ساتھ ساتھ جنوبی کوریا کے حکام سے بات چیت بھی کی۔ شمالی کوریا کے حکام کا یہ ایک غیر اعلانیہ دورہ تھا۔ اس سے پہلے کِم جونگ اُن منظرِ عام سے غائب ہیں جس کی وجہ سے ان کی صحت اور حکومت کے استحکام پر قیاس آرائیاں ہو رہی ہیں۔  تاہم خبر رساں ادارے روئٹرز کے مطابق امریکی تجزیہ کاروں کا کہنا ہے کہ ان دونوں باتوں کو پیونگ یانگ کے سفارتی حربے کے طور پر دیکھا جا سکتا ہے جس کا مقصد متنازعہ جوہری منصوبے اور انسانی حقوق کے منفی ریکارڈ کی وجہ سے شمالی کوریا کو درپیش عالمی دباؤ کو کمزور بنانا ہے۔  شمالی کوریا کے حکام نے ان خبروں کو ردّ کیا ہے کہ تین ستمبر سے کِم جونگ اُن بیماری کی وجہ سے منظرِ عام پر نہیں ہیں۔ روئٹرز کے مطابق شمالی کوریا کے حالات پر نظر رکھنے والے ایک امریکی اہلکار کے مطابق ایسے کوئی اشارے نہیں ملے جن سے کِم کے بیمار ہونے یا کسی سیاسی مسئلے میں گرفتار ہونے کا پتہ چلے۔  ان کے مطابق یہ بھی ہو سکتا ہے کہ اس کے ذریعے متنازعہ جوہری منصوبے اور انسانی حقوق کی خلاف ورزیوں کی وجہ سے شمالی کوریا کو درپیش عالمی دباؤ کو تقسیم کرنا مقصود ہو۔  مانسورو کا کہنا ہے کہ کِم جونگ جلد منظر عام پر آ سکتے ہیں اور اس حوالے سے دس اکتوبر کا دِن اہم ہو سکتا ہے۔ اس دِن شمالی کوریا کی کمیونسٹ پارٹی کی بنیاد رکھی گئی تھی۔,شمالی کوریا کے وفد کے جنوبی کوریا کے دورے اور رہنما کِم جونگ اُن کے منظر عام سے غائب ہونے کو پیونگ یانگ حکومت کے ایک حربے کے طور پر دیکھا جا رہا ہے جس کے ذریعے وہ اپنے جوہری منصوبے سے عالمی توجہ ہٹانا چاہتی ہے۔
سی واچ کی جانب سے کہا گیا ہے کہ تارکین وطن کو سمندر میں روک کر انہیں تیونس، مصر اور لیبیا پہنچانا نادرست عمل ہو گا، کیوں کہ ان ممالک میں ان تارکین وطن کو انسانی حقوق کی خلاف ورزیوں کو سامنا کرنا پڑ سکتا ہے۔ اس امدادی ادارے سے وابستہ فرانک ڈؤرنر نے جرمن اخبار ڈی ویلٹ سے بات چیت میں کہا کہ عملی طور پر ایسا کوئی اقدام مسائل کا باعث ہو گا۔ ’’ہمیں ریسکیو کشتیوں پر ہی تشدد اور جھگڑوں کا سامنا کرنا پڑ سکتا ہے۔‘‘ ڈؤرنر اس امدادی ادارے کے سابقہ مینیجنگ دائریکٹر بھی رہے ہیں۔ انہوں نے کہا کہ تارکین وطن کو واپسی پر بے انتہا مشکلات کا سامنا کرنا پڑ سکتا ہے اور لیبیا میں تو ان تارکین وطن کو شدید تشدد تک کا سامنا ہو سکتا ہے۔ ’’اس لیے اگر ان تارکین وطن کو دوبارہ لیبیا کی جانب لے جانے کی کوشش کی جاتی ہے، تو یہ اس کے خلاف مزاحمت کر سکتے ہیں۔‘‘ ڈؤرنر کا مزید کہنا تھا، ‘‘ظاہر ہے آپ لوگوں کو واپسی پر مجبور کر سکتے ہیں اور اس کے لیے بڑے فوجی جہاز استعمال کر سکتے ہیں، مگر یہ عمل نادرست ہو گا۔‘‘,امدادی ادارے ’سی واچ‘ نے ان تجاویز کو مسترد کر دیا ہے، جن میں کہا جا رہا تھا کہ بحیرہء روم میں ریسکیو کیے جانے والے تارکین وطن کو دوبارہ شمالی افریقی ممالک لوٹا دیا جانا چاہیے۔
بون کی اس تنظیم ’’گرین انرجی اگینسٹ پاورٹی‘‘ کا کہنا ہے کہ اس منصوبے کی مدد سے بھارت کے دیہات میں بسنے والوں کا معیارِ زندگی بھی بلند کیا جا سکے گا اور ٹنوں کے حساب سے کاربن ڈائی آکسائیڈ بھی بچائی جا سکے گی۔ دیہاتی اپنے شمسی توانائی سے چلنے والے لیمپ صبح صبح خصوصی مراکز میں دے جاتے ہیں، جہاں اِن کی مرمت وغیرہ بھی کی جاتی ہے اور اِنہیں شمسی توانائی کی مدد سے چارج بھی کیا جاتا ہے۔ شام کو دیہاتی آ کر اپنے یہ لیمپ دوبارہ واپس لے جاتے ہیں۔ گیورگ اَمزہوف نے عطیات کی مدد سے ایک ایسا لیمپ تیار کیا ہے، جو بھارتی دیہات میں استعمال کے لئے موزوں ہے، یہ سائز میں چھوٹا ہے، وزن میں ہلکا ہے اور استعمال میں سادہ اور آسان ہے۔ بھارت میں امزہوف کی ساتھی کمپنی کا نام ہے، ”اپلائیڈ اینوائرنمینٹل ریسرچ فاؤنڈیشن“۔ اِسی کمپنی سے وابستہ ہیں، جینت سرنائیک، وہ بتاتے ہیں:’’ان لیمپوں کے کئی فوائد ہیں۔ انہیں دور دراز بسنے والے لوگ بھی آسانی سے استعمال کر سکتے ہیں کہ آئے، چارج کروایا اور شام کو گھر لے گئے۔ اِس طرح بجلی کے نظام سے منسلک نہ ہونے کے باوجود اُن کے پاس روشنی ہوتی ہے۔‘‘,جرمن شہر بون کی ایک فلاحی تنظیم ایک ماحول دوست منصوبے کے تحت بھارت کے بجلی کی سہولت سے محروم دیہات کو شمسی توانائی سے چلنے والے ایسے لیمپ فراہم کر رہی ہے، جو کم قیمت بھی ہیں اور جن کا استعمال بھی بہت آسان ہے۔
 بیجنگ میں ابدی چوک یا تیان من اسکوائر پر جمہوریت اور سیاسی نظام میں اصلاحات کا مطالبہ کرنے والے افراد کے قتل عام کے واقعے کو دو دہائیوں سے بھی زیادہ کا عرصہ ہو گیا ہے۔ 1989ء میں 3 اور 4 جون کی درمیانی شب چینی حکومت نے بیجنگ کےاس چوک کو مظاہرین سے خالی کروانے کے لیے ٹینک اور فوجی دستے بھیج دیے تھے۔ یہ نہتے افراد اپنے مطالبات منوانے کے لیے چھ ہفتوں سے وہاں جمع تھے۔ اس خونریز واقعے میں سینکڑوں بلکہ شاید ہزاروں افراد ہلاک ہوئے۔ خیال کیا جاتا ہے کہ اس فوجی کارروائی کے دوران ایک ہزار سے زائد افراد کو گرفتار کر کےجیل بھیج دیا گیا تھا۔  اس واقعے کے 23 برس مکمل ہونے پرامریکا نے چین سے اپنا مطالبہ دہراتے ہوئے کہا ہے کہ وہ انسانی حقوق کے عالمی قوانین کی پاسداری کرتے ہوئے اُن مظاہرین کو رہا کرے، جنہیں 1989ء میں گرفتار کیا گیا تھا۔ امریکی وزارت خارجہ کے نائب ترجمان مارک ٹونر نے کہا،’’ آج تیان من اسکوائر کے پرتشدد کریک ڈاؤن کو 23 برس مکمل ہو گئے ہیں۔ امریکا اور عالمی برادری کی تمام تر ہمدردیاں اِس واقعے میں ہلاک ہونے والے بے گناہ اور معصو م افراد کے ساتھ ہیں۔‘‘ ٹونر نے مزید کہا کہ مظاہروں میں حصہ لینے کی پاداش میں پابند سلاسل افراد کے خاندان والوں کو ہراساں کرنا بند کیا جائے اور واقعے کی وضاحت کرتے ہوئے ذمہ داران کو سرعام سزا دی جائے۔,چین میں ابدی امن چوک پر ہونے والےجمہوریت نواز مظاہرین کے خلاف سفاکانہ کریک ڈاؤن کو آج تیئس سال ہو گئے ہیں۔ اس موقع پر امریکا نے چینی حکومت سے 23 برس قبل گرفتار کیے گئے تمام مظاہرین کی رہائی کا مطالبہ کیا ہے۔
 تحریک طالبان پاکستان (ٹی ٹی پی) کے ترجمان احسان اللہ احسان نے ٹیلی فون پر اے ایف پی سے گفتگو کرتے ہوئے بتایا کہ مولوی فقیر محمد کو نائب کے عہدے سے ہٹانے کا فیصلہ اتوار کو ایک اجلاس میں کیا گیا، جس کی قیادت ٹی ٹی پی کے سربراہ حکیم اللہ محسود نے کی۔  انہوں نے بتایا کہ یہ اجلاس شمالی مغربی قبائلی پٹی میں ایک خفیہ مقام پر منعقد کیا گیا تھا۔ احسان اللہ احسان نے کہا: ’’اتوار کو شوریٰ کا انعقاد ہوا تھا، جس میں مولوی فقیر محمد کو ٹی ٹی پی کے نائب کے عہدے سے ہٹانے کا فیصلہ کیا گیا۔‘‘  انہوں نے کہا کہ مولوی فقیر گروہ کے عام رکن کی حیثیت سے کام جاری رکھے گا۔ تاہم احسان نے اس کو عہدے سے ہٹانے کی وجہ نہیں بتائی اور نہ ہی نئے نائب کا اعلان کیا۔  مولوی فقیر محمد باجوڑ میں طالبان کا کمانڈر بھی ہے، جو افغان سرحد سے ملحقہ پاکستان کے قبائلی علاقے کے سات اضلاع میں سے ایک ہے۔ اس علاقے میں حالیہ کچھ عرصے سے پاکستانی فوجیوں اور طالبان کے درمیان لڑائی تھمی ہوئی ہے۔  اے ایف پی کے مطابق طالبان کے قریبی ایک شخص نے اپنی شناخت ظاہر نہ کرنے کی شرط پر بتایا ہے کہ باجوڑ کا کمانڈر مولوی فقیر محمد محسود کے نزدیک پسندیدہ نہیں رہا ہے، جس کی وجہ پاکستانی حکومت کے ساتھ امن مذاکرات کے لیے اس کی مبینہ حمایت ہے۔  اس شخص کا یہ بھی کہنا ہے کہ مولوی فقیر ٹی ٹی پی کے اندر محسود کے سب سے بڑے حریف ولی الرحمان کے ساتھ بھی ہمدردی رکھتا ہے۔,پاکستانی طالبان کے سربراہ حکیم اللہ محسود نے مولوی فقیر محمد کو اپنے نائب کے عہدے سے ہٹا دیا ہے۔ تحریک طالبان کے ایک ترجمان کا کہنا ہے کہ اس فیصلے کے باوجود مولوی فقیر گروہ کا حصہ رہے گا۔
 روسی صدر کی آج کرغزستان کے صدر کے ساتھ ملاقات طے تھی اور تمام لوگوں کو اس بات کا شدت سے انتظار تھا کہ ولادیمیر پوٹن اس ملاقات کے لیے منظر عام پر آتے ہیں یا نہیں۔ پوٹن اس ملاقات کے دوران بہت نارمل نظر آئے اور ان میں بیماری جیسی کوئی علامت دکھائی نہیں دے رہی تھی جس نے سوشل میڈیا پر پھیلی ہوئی تمام تر افواہوں کی نفی کر دی۔  62 سالہ روسی صدر ولادیمیر پوٹن کو عوامی طور پر پانچ مارچ کو دیکھا گیا تھا جب انہوں نے اطالوی وزیراعظم ماتیو رینزی کے ساتھ ایک پریس کانفرنس میں شرکت کی تھی۔ تاہم اس کے بعد انہوں نے گزشتہ ہفتے کے دوران پہلے سے طے شدہ کئی مصروفیات منسوخ کر دی تھیں جن میں سے ایک وسطی ایشیائی ریاست کرغستان کا دورہ اور جنوبی اوسیتیا کے ساتھ تعاون کے ایک سمجھوتے پر دستخط بھی شامل تھے۔  انہی افواہوں کے تناظر پوٹن کے ترجمان دیمتری پیسکوف کا ازراہ تفنن کہنا تھا، ’’تو سب نے بالآخر فوجی جرنیلوں کے قبضے میں موجود ایک مفلوج صدر کو دیکھ ہی لیا جو ابھی ابھی سوئٹزرلینڈ سے لوٹا ہے جہاں وہ ایک بچے کی ولادت پر گئے ہوئے تھےا۔‘‘ پیسکوف کا مزید کہنا تھا، ’’ہم اس پر مزید بات نہیں کرنا چاہتے، سب کچھ ٹھیک ٹھاک ہے۔‘‘,روسی صدر ولادیمیر پوٹن نے آج پیر کے روز ان تمام افواہوں کو غلط قرار دے دیا ہے جو ان کی شدید علالت یا موت کے بارے میں گردش کر رہی تھیں۔ پوٹن خلاف معمول گزشتہ 10دن تک عوامی سطح پر نہیں دیکھے گئے تھے۔
 يورپ ميں رياستی قرضوں اور يورو کے بحران ميں اضافے کے ساتھ ساتھ تلخی بھی بڑھ رہی ہے۔ يورپی کميشن کے صدر مانوئل باروسو نے کہا: ’’بحران سے يہ ظاہرہو گيا ہے کہ يورو زون ميں ايک زيادہ طاقتور اقتصادی حکومت کے بغير ايک مشترکہ کرنسی کو قائم رکھنا اگر ناممکن نہيں تو مشکل ضرور ہو جائے گا۔‘‘  يورپی کميشن کے صدر باروسو اس پر طيش ميں ہيں کہ يورو بانڈز کی تجويز کو باضابطہ طور پر پيش کرنے سے پہلے ہی رد کر ديا گيا ہے۔ جرمن چانسلر ميرکل نے بدھ 23 نومبر ہی کو وفاقی پارليمنٹ ميں يہ کہہ ديا تھا کہ يہ افسوسناک اور نا موزوں ہے کہ يورپی کميشن قرضوں کو اجتماعی شکل دينے پر توجہ مرکوز کر رہا ہے۔ باروسو نے برسلز ميں غير معمولی طور پر سخت لہجے ميں تنقيد کرتے ہوئے کہا کہ شروع ہی سے يہ کہہ دينا کہ اس پر بات نہيں ہونا چاہيے، تمام اداروں کے حقوق اور ذمہ داريوں کی بے احترامی ہے۔  جرمن چانسلر ميرکل، فرانسيسی صدر سارکوزی اور اطالوی وزير اعظم مونٹی يورو زون کے بحران پر صلاح مشوروں کے ليے آج سہ پہر فرانس کے شہر اسٹراسبرگ ميں ملاقات کر رہے ہيں۔ اس سے کچھ گھنٹے قبل ہی فرانسيسی وزير خارجہ الاں يوپے نے جرمن رائے سے اختلاف کرتے ہوئے کہا کہ يورپی مرکزی بينک کو لازمی طور پر کردار ادا کرنا چاہيے۔,يورپ ميں رياستی قرضوں کے بحران اور يورو کو مستحکم بنانے کے درست طريقوں کے سوال پر باہمی اختلاف رائے شديد ترہوتا جا رہا ہے۔
 منگل کو برسلز میں منعقد ہونے والی ای یو وزرائے داخلہ کی ایک ہنگامی ملاقات میں اس اہم منصوبے پر اتفاق رائے کو مہاجرین کے بحران سے نمٹنے کے حوالے سے ایک اہم پیشرفت قرار دیا جا رہا ہے۔ گزشتہ کئی دنوں سے یورپی رہنما اس معاملے پر اختلافات کا شکار تھے۔ تاہم منگل کو ہونے والی میٹنگ میں یورپی یونین رکن ممالک کے وزرائے داخلہ آخر کار ایک مشترکہ لائحہ عمل پر اتفاق رائے کرنے میں کامیاب ہو گئے۔  یورپی یونین کے موجودہ صدر ملک لکسمبرگ کی طرف سے ایک ٹویٹ پیغام میں کہا گیا کہ یورپی یونین رکن ممالک نے ایک لاکھ بیس ہزار مہاجرین کی منصافانہ تقسیم کے حوالے سے اکثریت رائے سے اتفاق کر لیا گیا ہے۔ چیک جمہوریہ کے وزیر داخلہ نے ایک علیحدہ ٹویٹ میں لکھا، ’’چیک ری پبلک، سلوواکیہ، رومانیہ اور ہنگری نے اس قرار داد کے خلاف ووٹ دیا جبکہ فن لینڈ نے اپنی رائے محفوظ رکھی۔ لیکن اس منصوبے پر اتفاق کر لیا گیا ہے۔‘‘  خبر رساں ادارے اے ایف پی نے ایک سفارتکار کے حوالے سے بتایا ہے کہ برسلز میں منگل کو لیا گیا یہ فیصلہ دراصل زیادہ تر ممالک کی رضا مندی کے نتیجے میں عمل میں آیا ہے۔ اس کا مطلب ہے کہ یورپی کمیشن ایک لاکھ بیس ہزار مہاجرین کی آباد کاری کے اس منصوبے پر تمام اٹھائیس رکن ممالک کی مشترکہ حمایت حاصل کرنے میں ناکام ہو گیا ہے۔,یورپی یونین کے وزرائے داخلہ نے ایک لاکھ بیس ہزار مہاجرین کو رکن ممالک میں آباد کرنے سے متعلق ایک منصوبے کو اکثریتی رائے سے منظور کر لیا ہے۔
مصر کی جامعہ الازہر کو دنیا کی قدیم ترین جامعہ قرار دیا جاتا ہے اور اس کے امام مسلمانوں میں بالعموم اور خاص طور پر سنی مسلمانوں میں انتہائی احترام کی نگاہ سے دیکھے جاتے ہیں۔ الازہر کے موجودہ گرینڈ امام شیخ احمد الطیب نے کثیر الازدواجی کے بارے میں ٹوئٹر پر جاری کردہ اپنے ایک پیغام میں کہا، ’’کثیر الازدواجی اکثر خواتین اور بچوں کے لیے ناانصافی ہوتی ہے۔‘‘ اس حوالے سے انہوں نے مزید لکھا کہ ایک سے زائد شادیاں کرنا ’قرآن اور سنت پیغمبر سے متعلق کم علمی‘ کا نتیجہ ہے۔ جامعہ الازہر کے گرینڈ امام کے اس بیان کے بعد سوشل میڈیا پر عرب ممالک کے صارفین میں شدید بحث شروع ہو گئی۔ کئی صارفین نے احمد الطیب کے بیان پر تنقید بھی کی جس کے بعد جامعہ الزہر نے ہفتہ دو مارچ کے روز وضاحت جاری کرتے ہوئے کہا کہ شیخ احمد الطیب نے اپنے بیان میں کثیر الازدواجی پر پابندی عائد کرنے کا مطالبہ نہیں کیا تھا۔ جمعے کے روز ٹی وی پروگرام میں شیخ نے خواتین سے متعلق موضوعات پر بحث میں وسیع النظری کی ضرورت پر زور دیا تھا۔ اپنی ٹویٹ میں شیخ الطیب نے کہا، ’’خواتین کی آبادی معاشرے کا نصف ہے۔ اگر ہم ان کا خیال نہیں کرتے تو یہ یوں ہے جیسے ہم ایک پاؤں پر چل رہے ہیں۔‘‘,معروف مصری درسگاہ جامعہ الازہر کے بااثر گرینڈ امام شیخ احمد الطیب نے ایک سے زیادہ شادیوں کو خواتین اور بچوں کے ساتھ ’نانصافی‘ قرار دیا ہے۔
فرانک والٹر شٹائنمائر اور فلسطینی صدر محمود عباس کے درمیان ملاقات مغربی کنارے کے قصبے رملّہ میں ہوئی۔ اس ملاقات کے بعد شٹائنمائر فلسطینی عوام کے معیارِ زندگی کو بہتر بنانے کے لئے مغربی کنارے میں جرمنی کے تعاون سے جاری منصوبوں کا دورہ کریں گے۔ اس سے قبل انہوں نے یروشلم میں اسرائیلی وزیرِ دفاع ایہود باراک سے بھی ملاقات کی۔ اس ملاقات کا موضوع خطے میں سیاست اور دفاع سے متعلق موضوعات رہے۔ جرمن وزیرِ خارجہ نے اسرائیل اور فلسطین دونوں کو کسی ایسے اقدام سے گریز کرنے پر زور دیا جس سے امن عمل میں رُوکاوٹ آنے کا خدشہ ہو چاہے وہ غزہ پٹی سے اسرائیل پر راکٹ حملے ہوں یا اسرائیلی بستیوں کی توسیع۔  اس ملاقات کے دوران فلسطینی صدر محمود عباس نے اسرائیل کی طرف سے فلسطینی علاقے پر مزید نو سو گھروں کی تعمیر پر شدید تنقید کی۔ اس سے قبل جرمن وزیرِ خارجہ کے ساتھ ایک مشترکہ بیان میں بھی فلسطینی صدر نے مشرقی یروشلم میں نئی اسرائیلی بستیوں کی تعمیر کی مذمت کی تھی۔ صدر محمود عباس کا کہنا ہے کہ اگر اسرائیل ان بستیوں کی تعمیر بند نہیں کرتا تو دونوں اطراف کا ایک امن معاہدے پر اتفاق کرنا نا ممکن ہے۔ ,جرمن وزیرِ خارجہ فرانک والٹر شٹائنمائر نے آج اسرائیلی اور فلسطینی سربراہانِ مملکت سے ملاقات کی۔
ایک ایسے ملک میں جہاں آئس ہاکی کا کھیل ہی محبوب ترین تھا، اب کرکٹ پاپولر ہوتی نظر آ رہی ہے۔ اگرچہ کرکٹ کو سویڈن میں متعارف ہوئے محض دس سال ہی کا مختصر وقت ہوا ہے تاہم سویڈن بھر میں اس وقت کرکٹ کی باون ٹیموں کی موجودگی اس بات کا ثبوت ہے کہ اس اسکینڈینیوین ملک میں یہ کھیل کتنی تیزی سے مقبول ہو رہا ہے۔ زواک کا کہنا ہے کہ سویڈن میں کرکٹ کے کھلاڑیوں کی تعداد حالیہ کچھ برسوں میں چار گنا بڑھ گئی ہے جس کا سبب عالمی سطح پر حالات کا تبدیل ہونا ہے۔ سویڈن نے سن 2012 سے لے کر اب تک چار لاکھ مہاجرین کا اندراج کیا ہے۔ اعداد وشمار کے مطابق یہاں پناہ کی درخواست دائر کرنے والے ہر آٹھ افراد میں سے ایک افغان شہری ہے۔ سویڈن میں کرکٹ کا کھیل یہاں آئے پاکستانی اور افغان مہاجرین کے لیے کسی نعمت سے کم نہیں۔ کرکٹ میچ ان تارکین وطن کے لیے اُن تکالیف اور مصائب کو بھلانے کا ایک ذریعہ بھی ہے جن سے گزر کر وہ یہاں تک پہنچے ہیں۔ سن 1932 میں برطانوی کرکٹ ٹیم کا دورہ آسٹریلیا برطانوی کپتان ڈگلس جارڈین کی ’باڈی لائن باؤلنگ‘ منصوبے کی وجہ سے مشہور ہے۔ برطانوی گیند باز مسلسل آسٹریلوی بلے بازوں کے جسم کی سمت میں ’شارٹ پچ‘ گیند پھینک رہے تھے۔ برطانوی فاسٹ باؤلر ہیرالڈ لارووڈ کے مطابق یہ منصوبہ سر ڈان بریڈمین کی عمدہ بلے بازی سے بچنے کے لیے تیار کیا گیا تھا۔ تاہم یہ پلان دونوں ممالک کے درمیان ایک سفارتی تنازع کا سبب بن گیا۔ ,سویڈن کے میدانوں میں آج کل ہر طرف کرکٹ کے بلے اور گیندیں نظر آ رہی ہیں۔ یہاں موجود پاکستانی اور افغان مہاجرین نے اپنی معاشرتی بنیادوں سے جڑے رہنے کا ایک راستہ ڈھونڈ نکالا ہے۔
مشرقِ وسطی میں قائم پناہ گزین کیمپوں میں موجود لاکھوں شامی مہاجرین کورونا وائرس کے پھیلاؤ کے خوف تلے زندگی بسر کر رہے ہیں۔ بی بی سی نے لبنان، اردن اور شام میں قائم ایسے کیمپوں میں موجود پناہ گزینوں سے بات کر کے ان کے لاحق خدشات جاننے کی کوشش کی ہے۔,مشرقِ وسطی میں قائم پناہ گزین کیمپوں میں موجود لاکھوں شامی مہاجرین کورونا وائرس کے پھیلاؤ کے خوف تلے زندگی بسر کر رہے ہیں۔
 23 مارچ کو یومِ پاکستان کے موقع پر دارالحکومت اسلام آباد میں منعقدہ فوجی پریڈ کا معائنہ کرتے ہوئے پاکستانی صدر ممنون حسین نے کہا کہ وہ ملکی فورسز کی صلاحیتوں کو خراج عقیدت پیش کرتے ہیں۔ انہوں نے کہا کہ دہشت گردی کو جڑ سے اکھاڑ پھینکنے تک کارروائیاں جاری رہیں گی۔  اس ریلی میں شریک ہزاروں افراد کی موجودگی میں صدر ممنون حسین نے کہا کہ ملک کے شمال مغربی حصوں میں عسکریت پسندوں کے خلاف فوجی آپریشن اپنے ’آخری مرحلے‘ میں داخل ہو چکا ہے۔   حالیہ چند برسوں کے دوران پاکستان میں دہشت گردی کے بے شمار واقعات رونما ہوئے ہیں، تاہم جون 2014ء میں پاکستانی فوج نے شمالی وزیرستان میں ’آپریشن ضربِ عضب‘ کے نام سے فوجی کارروائی کا آغاز کیا تھا۔  دسمبر 2014 ء میں پشاور میں ایک اسکول پر دہشت گردانہ حملے میں ڈیڑھ سو کے قریب طلبہ اور اساتذہ کی ہلاکت کے بعد سکیورٹی فورسز نے عسکریت پسندوں کے خلاف کارروائیوں میں شدت پیدا کر دی تھی، جب کہ کل جماعتی کانفرنس کے ذریعے تمام جماعتوں کی حمایت حاصل کرتے ہوئے ملک بھر میں دہشت گردوں اور جرائم پیشہ افراد کے خلاف کارروائیوں کا اعلان بھی کیا گیا تھا۔  پاکستانی حکومت کا دعویٰ ہے کہ فوجی آپریشن کے آغاز کے بعد سے ملک بھر میں دہشت گردانہ کارروائیوں میں خاصی کمی واقع ہوئی ہے۔,پاکستانی صدر ممنون حسین نے دہشت گردی کے خلاف جنگ میں ملکی سکیورٹی فورسز کی تعریف کرتے ہوئے کہا کہ ملک سے دہشت گردی کے مکمل خاتمے تک لڑائی جا ری رہے گی۔
فُٹ بال کا عالمی کپ ٹورنامنٹ پہلی مرتبہ براعظم افریقہ میں منعقد ہو رہا ہے۔ اسی وجہ سے افریقہ بھر میں جشن کا سماں ہے۔ جوہانسبرگ، کیپ ٹاوٴن، پورٹ الیزیبتھ، پریٹوریا اور ڈربن سمیت جنوبی افریقہ کے دیگر شہروں میں فُٹ بال کھیل کے مداح خوشی سے جھوم رہے ہیں۔ ادھر ارجنٹینا کے سابق فُٹ بال سٹار ڈیگو میراڈونا نے جنوبی افریقہ میں ایک پریس کانفرنس سے خطاب کرتے ہوئےکھلاڑیوں سے تلقین کی کہ ٹورنامنٹ کے تمام میچ ایک اچھے جذبے اور شفافیت کے ساتھ کھیلے جائیں۔ میراڈونا پر خود یہ الزام ہے کہ انہوں نے سن 1986ء کے عالمی کپ کے کوارٹر فائنل میں انگلینڈ کے خلاف ہینڈ بال کے ذریعے گول کیا، جس کے بعد ارجنٹائن نے دوسری مرتبہ عالمی چیمپیئن ہونے کا اعزاز حاصل کیا تھا۔ دریں اثناء جنوبی افریقی حکومت اور فُٹ بال ورلڈ کپ کے منتظمین نے جنوبی افریقہ کے سابق صدر نیلسن منڈیلا کی ’گریٹ گرینڈ ڈاٹر‘ زینانی کی حادثاتی موت پر گہرے رنج اور دکھ کا اظہار بھی کیا ہے۔ ساوٴتھ افریقی صدر جیکب زوما، فیفا کے صدر جوزف بلاٹر اور دیگر شخصیات نے نوبل امن انعام یافتہ منڈیلا کے ساتھ ہمدردی کا اظہار کرتے ہوئے تعزیت کی۔ نیلسن منڈیلا کی تیرہ سالہ ’گریٹ گرینڈ ڈاٹر‘ زینانی جمعہ کی صبح ایک کار حادثے میں ہلاک ہوگئیں۔ اس فیملی بحران کے باعث منڈیلا نے ورلڈ کپ فُٹ بال کی افتتاحی تقریب میں شرکت سے معذرت بھی کی تھی۔,جنوبی افریقہ میں ایک رنگا رنگ تقریب کے بعد فُٹ بال ورلڈ کپ کے مقابلے شروع ہوگئے ہیں۔ پہلا میچ جوہانسبرگ میں میزبان جنوبی افریقہ اور میکسیکو جبکہ دوسرا کیپ ٹاوٴن میں فرانس اور یوروگوائے کے درمیان کھیلا جا رہا ہے۔
 نیوزی لینڈ کے وزیر اعظم جان کی نے اس حقیقت کا اعتراف کیا ہے کہ سادہ پیکنگ کی جانب قدم بڑھانے والے ممالک نے ٹوبیکو ٹائیکونز کی جانب سے قانونی کارروائی کیے جانے کے خطرے کو نظر انداز کرنے میں ان کی حکومت کا حوصلہ بلند کیا ہے۔  نیوزی لینڈ نے تمباکو مصنوعات کی بلا تشہیر اور سادہ پیکنگ کی تجویز پہلی بار 2013 میں یہ کہہ کر پیش کی تھی کہ اس مہلک مصنوعات سے گلیمر کا آخری لوگو بھی ہٹا دیا جائے گا۔ تاہم نیوزی لینڈ کو یہ اقدام ملتوی کرنا پڑا جس کا سبب تمباکوکے ایک بڑے بزنس مین فلپ مورس کی جانب سے آسٹریلین حکومت کے ان اقدامات کے خلاف قانونی چارہ جوئی تھی جو اس نے سن 2012 میں تمباکو مصنوعات کی سادہ پیکنگ کے سلسلے میں اٹھائے تھے۔  آسٹریلوی حکومت کی جانب سے کیے جانے والے ایک جائزے کے اعدادو شمار کے مطابق دارالحکومت کینبرا میں تمباکو مصنوعات کی تشہیر پر اولین پابندی کے دو برسوں بعد تمباکو نوشی میں 14.4 فیصد کی کمی واقع ہوئی ہے۔ نیوزی لینڈ کی ایک سیاسی جماعت' ماؤری پارٹی' نے اپنے ملک میں سب سے پہلے پرکشش سگریٹ پیک کی جگہ سادہ پیکنگ کو تجویز کیا تھا۔ اس پارٹی کے مطابق دیہی آبادی میں تمباکو نوشی کی شرح اوسط سے زائد ہے لہذا وہاں پابندی بہت پہلے لاگو کر دینا ضروری تھا۔,نیوزی لینڈ کی حکومت نے تمباکو کی صنعت کی جانب سے قانونی کاروائی کیے جانے کے خدشے کے باوجود تمباکو مصنوعات کی سادہ پیکنگ متعارف کرانے کا اعلان کیا ہے۔ دیگر چند ممالک پہلے ہی یہ اقدام اٹھا چکے ہیں۔
 جرمنی کے وفاقی ادارہ برائے تارکین وطن و مہاجرین (بی اے ایم ایف) کی جانب سے جاری کردہ اعداد و شمار کے مطابق گزشتہ برس کے دوران پاکستانی تارکین وطن کو جرمنی میں سیاسی پناہ دیے جانے کا تناسب صرف نو اشاریہ آٹھ فیصد رہا جب کہ جنوری 2016ء میں یہ تناسب مزید کم ہو کر محض 4.5 فیصد رہ گیا۔ وفاقی جرمن ادارہ برائے تارکین وطن و مہاجرین کے سربراہ نے تسلیم کیا ہے کہ جرمن حکام کو سیاسی پناہ کی درخواستوں پر فیصلے کرنے میں دشواریوں کا سامنا ہے جب کہ اس دوران مزید درخواستیں بھی مسلسل موصول ہو رہی ہیں۔ (05.02.2016)  پچھلے سال ان میں سے دو ہزار سے زائد درخواستوں پر ابتدائی فیصلے سامنے آئے اور صرف 197 پاکستانی مہاجرین کی درخواستوں پر مثبت فیصلہ سنایا گیا۔ اس کے برعکس اٹھارہ سو سے زائد پاکستانیوں کی درخواستیں مسترد کر دی گئیں۔ یوں نوّے فیصد سے زائد پاکستانیوں کو جرمنی میں پناہ کا حق دار نہیں سمجھا گیا۔  جنوری میں 334 درخواستوں کو نمٹایا گیا جن میں سے صرف پندرہ پاکستانی پناہ گزینوں کے حق میں فیصلہ کیا گیا جب کہ باقی تمام کی تمام درخواستیں مسترد کر دی گئیں۔ یوں پاکستانی شہریوں کی سیاسی پناہ کی درخواستوں کی کامیابی کا تناسب پچھلے سال کے مقابلے میں نصف رہ گیا۔  یورپ میں جاری مہاجرین کے موجودہ بحران کے دوران یورپ آنے والے زیادہ تر مہاجرین کا تعلق خانہ جنگی کے شکار ملک شام سے ہے۔جرمنی میں اب تک ایک لاکھ نوّے ہزار شامی باشندوں کی سیاسی پناہ کی درخواستوں پر فیصلے کیے جا چکے ہیں۔ شامی پناہ گزینوں کی درخواستیں مسترد کیے جانے کا تناسب نہایت کم ہے۔,2015ء کے دوران ساڑھے آٹھ ہزار پاکستانی شہریوں نے جرمنی میں سیاسی پناہ کی درخواستیں دیں۔ جرمن حکام کی جانب سے جن درخواستوں پر فیصلے کیے گئے، ان میں سے صرف 9.8 فیصد پاکستانی تارکین وطن کو جرمنی میں پناہ مل سکی۔
کینیا کے دارالحکومت نیروبی کے بیچ و بیچ جہاں ایک طرف ریل گاڑیاں اور ٹریک ویران پڑے ہیں تو وہیں ابھرتے ہوئے فنکار اپنے فن کی نمائش سے توجہ کا مرکز بنے ہوئے ہیں۔  گرافیٹی والی ریل گاڑیاں نیروبی ریلوے میوزیم کا حصہ ہیں۔ ایسا معلوم ہوتا ہے جیسے یہ ریل گاڑیاں کئی دہائیاں پہلے یہاں کھڑی کی گئیں تھیں۔ ہر دن یہاں چھوٹے سے ریڈیو پر موسیقی چلتی ہے اور فنکار اپنے فن پاروں پر جھکے کام کرتے نظر آتے ہیں۔ 26 سالہ برائن مواسیا ویاندے، جو فنکاری میں اپنے تخلص ایم سیل سے جانے جاتے ہیں، بی ایس کیو کے بانی اراکین میں سے ایک ہیں۔ وہ خطاطی اور فائن آرٹ کے ساتھ اپنی لگن کا استعمال کرتے ہوئے آیبسٹریکٹ پینٹنگ، جسم پر نقش کرنے یا ٹیٹو، سٹیکر اور ٹی شرٹس بناتے ہیں۔ برائن اور ان کے دیگر ساتھیوں کا فن کافی مقبول ہو گیا ہے۔ اشتہار دینے والے افراد، کمپنیاں اور موسیقار ان کے فن پاروں کو پس منظر میں استعمال کرنا چاہتے ہیں جبکہ کئی گاہک بڑے بڑے میورلز (دیوار پر نقش) بنوا رہے ہیں۔  وہ یونیورسٹی کے پہلے سال میں تھے جب ان کے والد انتقال کر گئے۔ تب سے وہ اپنا خرچہ خود اٹھا رہے ہیں۔ وقت کے ساتھ ساتھ انھوں نے سیکھا کہ اگرچہ یہ مشکل تھا لیکن وہ اپنے فن سے پیسے کما سکتے ہیں۔  ’آپ بات کیے بغیر اپنا پیغام پہنچا سکتے ہیں اور یہی چیز مجھے پسند ہے۔ آپ انھیں غلط بھی سمجھ سکتے ہیں۔ کئی مرتبہ آپ لوگوں کی خاص باتیں نظر انداز کر دیتے ہیں۔۔ اور یہی وہ احساس ہے جسے وہ اپنے فن پاروں میں دکھانے کی کوشش کرتے ہیں۔‘  22 سالہ ڈیوڈ موچیری، جو اس شعبے میں ویز کے نام سے جانے جاتے ہیں، ایک ابھرتے ہوئے فنکار ہیں۔ انھوں نے اپنا کام بی ایس کیو کو بھیجا جس کے بعد انھیں انٹرن یا کام سیکھنے والے فنکار کے طور پر رکھ لیا گیا۔ 25 سالہ الیکس موانگی اپنے دوسرے نام لوائنز آرٹ سے جانے جاتے ہیں۔ وہ اپنے تازہ کام کے بارے میں بتاتے ہوئے کہتے ہیں: ’میں نے نیروبی میوزیم میں ایک بندر دیکھا اور سوچا ’کیسا لگے اگر ایک بندر فوجی ہو‘۔ اس لیے میں نے اس بندر کو ہیلمیٹ اور کپڑے پہنا دیے۔‘ لوائنز آرٹ کہتے ہیں کہ بی ایس کیو میں تمام فنکار ایک دوسرے کی حوصلہ افزائی کرتے ہیں۔ ’ہم ایک دوسرے کی رہنمائی کرتے ہیں، خیالات کا تبادلہ کرتے ہیں اور مل جل کر کام کرتے ہیں۔ ہمیں ایک دوسرے سے بات چیت کرنا اور خیالات شئیر کرنا اچھا لگتا ہے۔ اس طرح ہم ایک دوسرے سے بہت کچھ سیکھتے ہیں۔‘,کینیا کے دارالحکومت میں واقع نیروبی ریلوے میوزیم میں ابھرتے ہوئے نوجوان فنکار اپنے فن پاروں سے دنیا بھر کو متاثر کر رہے ہیں اور یہاں گرافیٹی والی ریل گاڑیاں میوزیم کا حصہ ہیں۔
 عراق اور شام میں بگڑتی ہوئی صورتِ حال اور خود ساختہ اسلامی ریاست کی بڑھتی ہوئی جہادی کارروائیوں سے متاثر ہزاروں مسلمان نوجوان ان ملکوں کا رخ کر رہے ہیں۔ اس تناظر میں مختلف ملکوں کی حکومتیں اس مسئلے سے نمٹنے کے لیے کوشاں ہیں کہ جنگوں میں حصہ لینے کے بعد انتہاپسندانہ نظریات میں لتھڑا ذہن لیے لوٹنے والوں سے پیش آنے کا بہترین طریقہ کیا ہو سکتا ہے۔  یورپی یونین میں انتہاپسندی کے خاتمے کے تجربات کرنے میں ڈنمارک سرفہرست ہے جس نے 2009ء میں شدت پسند اسلامی نظریات کا شکار بننے والے لوگوں کی بحالی کے لیے ایک پروگرام شروع کیا تھا۔  جہاد میں حصہ لینے کے بعد گھروں کو لوٹنے والے مسلمان فائٹروں کو جیلوں میں ڈالنے کے بجائے انہیں مشاورت فراہم کی جاتی ہے، ملازمتوں اور تعلیمی مواقع کی پیش کش کی جا تی ہے۔ ڈنمارک کے حکام نے مسائل کی نشاندہی اور ان کے حل کے لیے پولیس، سماجی اور مذہبی رہنماؤں کو ایک پلیٹ فارم پر جمع کیا ہے۔  ایسے ہی پروگرام دیگر ملکوں میں بھی چلائے گئے ہیں جن میں انڈونیشیا، بھارت اور برطانیہ بھی شامل ہیں۔ یہ امید کی جاتی رہی ہے کہ ایسے لوگوں کے ساتھ نرم برتاؤ سے پرتشدد انتہاپسندی کے خاتمے کے لیے دُور رس نتائج برآمد ہوں گے۔  سعودی عرب میں بھی ایسا ہی ایک پروگرام 2007ء میں شروع کیا گیا تھا جس کے تحت جہاد ترک کرنے والوں کو پرآسائش زندگی کی پیش کش کی گئی۔ تاہم انسدادِ دہشت گردی کے ماہرین ان پروگراموں کی کامیابی کے لیے پرامید نہیں ہیں۔,مختلف ممالک مشرقِ وسطیٰ میں جنگوں میں حصہ لینے کے بعد لوٹنے والے جہادیوں کے خطرے سے نمٹنے کے لیے انتہاپسندی کے خاتمے کے تجرباتی پروگرام چلا رہے ہیں۔ تاہم ماہرین ان پروگراموں کی کامیابی کے امکانات پرمایوس دکھائی دیتے ہیں۔
 نيوز ايجنسی ڈی پی اے کے مطابق آج يکم ستمبر کو ہونے والی ہلاکتوں کے بعد پچھلے ايک ہفتے کے دوران افغانستان ميں مشتبہ جنگجوؤں کے ہاتھوں مارے جانے والوں افراد کی کل تعداد اب 80 سے تجاوز کر چکی ہے۔  دريں اثناء ملک کو درپيش سلامتی کی موجودہ گھمبیر صورتحال کے تناظر میں آج افغان صدر حامد کرزئی نے سکيورٹی سے متعلق آ نئے اہلکاروں کو تعينات کيا ہے۔ وزير داخلہ غلام مجتبیٰ پتنگ کو ہٹا کر ان کی جگہ پاکستان میں متعین سابق سفير محمد عمر داؤدی کو اس اہم منصب پر فائض کيا ہے۔ اس سلسلے ميں صدارتی دفتر سے آج جاری کردہ بيان کے مطابق داؤدی کی تقرری کا مقصد سلامتی کی صورتحال کو بہتر بنانا ہے۔ پتنگ کو دارالحکومت کابل اور ملک کی کئی شاہراہوں پر نامناسب سکيورٹی کے سبب تنقيد کا سامنا تھا۔  کرزئی نے کابل کی پوليس کے سربراہ جنرل ايوب سالنگی کو بھی سينيئر ڈپٹی وزير داخلہ مقرر کيا۔ اس سے قبل ہفتے کے روز افغان صدر نے رحمت اللہ نبيل کو نيشنل انٹيليجنس ايجنسی کے قائم مقام ڈائريکٹر کے طور پر ذمہ دارياں سونپی تھيں۔ ان تمام افراد کی تقرریوں کے ليے افغان پارليمان سے منظوری لازمی ہے۔,افغانستان ميں پر تشدد واقعات کا سلسلہ جاری ہے۔ پچھلے ايک ہفتے کے دوران اسی سے زائد افراد ہلاک ہو چکے ہيں۔ اسی باعث اتوار کے روز صدر کرزئی نے ایک سابق سفارتکار کو ملک کا نیا وزیر داخلہ مقرر کیا ہے۔
عمران خان کی جماعت نے 25 جولائی کو ہونے والے عام انتخابات میں اکثریتی ووٹ حاصل کیے تھے۔ لیکن پاکستان تحریک انصاف اتنے ووٹ حاصل نہیں کر پائی تھی کہ وہ سیاسی جماعتوں سے اتحاد کے بغیر حکومت قائم کر سکے۔ وزیر اعظم کے عہدے کے لیے عمران خان کا مقابلہ پاکستان مسلم لیگ ن کے رہنما شہباز شریف سے تھا۔ شہباز شریف کو  96 ووٹ ملے۔ چند آزاد امیدواروں اور دیگر قدرے چھوٹی سیاسی جماعتوں کے اراکین کے ووٹوں کی مدد سے عمران خان مطلوبہ ووٹ حاصل کرنے میں کامیاب ہو گئے۔ 2008ء اور 2013ء کے انتخابات میں پاکستان تحریک انصاف اپنی توقعات کے مطابق ووٹ حاصل کرنے میں کامیاب نہ ہو سکی تھی۔ اس موقع پر جب بھی عمران خان سے پارٹی کے مستقبل کے حوالے سے سوال کیا جاتا تو وہ اکثر کہتے تھےکہ انہوں نے زندگی بھر کرکٹ کھیلی ہے۔ وہ ایک اسپورٹس مین ہیں اور شکست سے گھبراتے نہیں ہیں۔ عمران خان نے حالیہ انتخابات سے قبل ملک بھر میں جلسے کیے۔ مبصرین کی رائے تحریک انصاف کے ان جلسوں نے حامیوں کو متحرک کرنے اہم کردار ادا کیا۔ عمران خان کی جماعت نے 25 جولائی کو ہونے والے عام انتخابات میں اکثریتی ووٹ حاصل کیے تھے۔ لیکن پاکستان تحریک انصاف اتنے ووٹ حاصل نہیں کر پائی تھی کہ وہ سیاسی جماعتوں سے اتحاد کے بغیر حکومت قائم کر سکے۔ وزیر اعظم کے عہدے کے لیے عمران خان کا مقابلہ پاکستان مسلم لیگ ن کے رہنما شہباز شریف سے تھا۔ عمران خان کو 176جبکہ شہباز شریف کو 96 ووٹ ملے۔,پاکستان کی قومی اسمبلی کے اراکین نے پاکستان تحریک انصاف کے سربراہ عمران خان کو ملک کا نیا وزیراعظم منتخب کر لیا ہے۔ عمران خان کو 176 ووٹ ملے۔
 آٹھ برس تک جاری رہنے والے تفتیشی عمل اور چار برس تک جاری رہنے والی مقدمے کی کارروائی کے بعد بنگلہ دیش کی لوئر کورٹ نے گزشتہ ماہ کہا تھا کہ اس کیس کا فیصلہ 16 جون کو سنایا جائے گا۔ استغاثہ کی جانب سے ملزمان کے لیے موت کی سزا طلب کی گئی ہے۔ استغاثہ کے وکیل ایس ایم زاہد حسین نے آج پیر 16 جون کو ہونے والی سماعت سے قبل اے ایف پی سے گفتگو کرتے ہوئے کہا، ’’ہمیں امید ہے کہ عدالت ان لوگوں کو موت کی سزا سنائے گی۔‘‘ زاہد حسین کا مزید کہنا تھا، ’’عدالت کو ایک واضح پیغام دینا چاہیے کہ اس طرح کے سنگین عمل کو کسی صورت برداشت نہیں کیا جائے گا۔‘‘  ان دھماکوں کے 14 میں سے پانچ ملزمان ابھی تک مفرور ہیں اور ان کے بارے میں خیال کیا جاتا ہے کہ وہ ملک سے باہر چلے گئے ہیں۔ بقیہ میں سے عبدالحنان اور دو دیگر ملزمان مجسٹریٹ کے سامنے اس منصوبے میں شریک ہونے کا اقرار کر چکے ہیں۔ عبدالحنان کو2004ء میں ملک کے شمالی شہر سلہٹ میں واقع برٹش ہائی کمیشن پر گرینیڈ حملے کے الزام میں بھی سزائے موت سنائی جا چکی ہے۔ اس حملے میں تین افراد ہلاک ہوئے تھے۔  نئے بنگالی سال کا آغاز 14 اپریل کو ہوتا ہے۔ اس موقع پر منعقدہ تقریبات کو 155 ملین آبادی والے اس ملک کا اہم ترین سیکولر میلہ قرار دیا جاتا ہے۔ بنگلہ دیش میں اکثریت مسلمانوں کی ہے۔ اس موقع پر لاکھوں لوگ، جن میں مسلمان بھی شامل ہیں، دارالحکومت کے تاریخی رمنا پارک میں جمع ہوتے ہیں اور وہاں موجود برگد کے درخت کے نیچے پہنچ کر گاتے ہیں۔,بنگلہ دیش کی ایک عدالت نے اسلامی شدت پسندوں کے ایک گروپ کے خلاف فیصلہ مؤخر کر دیا ہے۔ اس گروپ پر الزام ہے کہ اس نے 2001ء میں نئے بنگالی سال کے آغاز پر بم دھماکے کیے تھے، جن کے نتیجے میں 10 افراد ہلاک ہوئے تھے۔
پاکستانی وزیر خزانہ اسد عمر نےکہا، ’’يہ آئی ايم ايف کا تيرہواں اور آخری پروگرام ہو گا۔‘‘ وزير خزانہ نے يہ بات کراچی کے بازار حصص يا اسٹاک ايکسچينج ميں ہفتے بيس اکتوبر کے روز تقرير کرتے ہوئے کہی۔ انہوں نے اس عہد کا اظہار کيا کہ پاکستان کی نئی حکومت ملک کو قرضوں کی صورت ميں آئی ايم ايف کے بيل آؤٹ پروگرامز سے چھٹکارا دلوے دے گی۔ ہفتے کے روز کراچی اسٹاک ايکسچينج ميں تقرير کرتے ہوئے اسد عمر نے کہاکہ ملک تيزی سے ديواليے کی طرف بڑھ رہا ہے اور ان کی ذمہ داری ہے کہ 210 ملين عوام کو بچايا جائے۔ اسی صورتحال کے تناظر ميں پاکستانی روپے کی قدر ميں خاطر خواہ کمی نوٹ کی گئی ہے جبکہ ملک کے  بازار حصص ميں بھی شدید مندی کا رجحان ديکھا جا رہا ہے۔ انٹرنيشنل مانيٹری فنڈ کی ايک ٹيم نومبر کے اوائل ميں پاکستان پہنچ رہی ہے۔ يہ ٹيم قرضے کی شرائط پر بات چيت کرے گی۔ يہ امر اہم ہے کہ پاکستان ميں حکومتيں قرضوں پر دارومدار ختم کرنے کے دعوے اور وعدے پہلے بھی کرتی آئی ہيں۔ سابق وزير اعظم نواز شريف نے بھی سن 2013 ميں 6.6 بلين ڈالر کا قرضہ ليتے ہوئے يہی دعوی کيا تھا۔ عمران خان کی حکومت اگست میں بنی تھی اور ملک کو درپيش مالياتی بحران سے نمٹنے کے ليے نہ صرف آئی ايم ايف بلکہ چين اور سعودی عرب جيسی دوست رياستوں سے بھی رابطہ کاری جاری ہے۔,پاکستان کے وزير خزانہ اسد عمر نے کہا ہے کہ آئی ایم ایف سے آخری مرتبہ قرضہ لیا جا رہا ہے اور مستقبل ميں قرضوں پر دارومدار ختم کر دیا جائے گا۔ اس وقت پاکستانی حکومت آئی ایم ایف سے قرضہ حاصل کرنے کی خاطر مذاکرات کر رہی ہے۔
شٹٹ گارٹ کا میچ ڈورٹمنڈ کے ساتھ تھا، جو اس نے چار ایک سے جیت لیا۔ لیورکوزن کا سامنا فرائی برگ سے تھا۔ لیورکوزن کی جانب سے تین گول کئے گئے جبکہ فرائی برگ کی ٹیم صرف ایک گول کرنے میں کامیاب رہی۔  ہفتے کو اس میچ ڈے کے دوسرے دن چھ میچ کھیلے گئے۔ مونش گلاڈباخ نے بریمن کو تین کے مقابلے میں چار گول سے ہرایا۔ کولون نے فرینکفرٹ کو ایک دو سے شکست دی۔ برلن اور بوخم کے درمیان میچ صفر صفر سے برابر رہا۔ بائرن نے مائنز کو تین صفر سے مات دی۔ نیورن بیرگ نے ہنوور کو تین ایک سے ہرایا۔ دن کا آخری میچ شالکے اور ہوفن ہائیم کے درمیان ہوا، جو شالکے نے دو صفر سے جیت لیا۔  20ویں میچ ڈے کے اختتام پر بنڈس لیگا کے ٹیبل پر ٹیموں کی پوزیشن بھی تبدیل ہوئی ہے۔ سرفہرست لیورکوزین ہے، جس نے اس میچ ڈے کے دوران یہ پوزیشن کھو دی تھی۔ تاہم ایک مرتبہ پھر یہ ٹیم 44 پوائنٹس کے ساتھ سب سے آگے آ گئی ہے۔  چھٹے نمبر پر 28 پوائنٹس کے ساتھ بریمن ہے جبکہ ساتویں پوزیشن فرینکفرٹ کو حاصل ہے اور اس کے پاس بھی پوائنٹس 28 ہیں۔ آٹھویں نمبر پر مائنز ہے، جسے 27 پوائنٹس حاصل ہیں۔ ہوفن ہائیم 25 پوائنٹس کےساتھ نویں نمبر پر ہے جبکہ دسویں پوزیشن شٹٹ گارٹ کو مل گئی ہے۔ فرائی برگ یہ پوزیشن کھو کر گیارہویں نمبر پر چلی گئی ہے۔ تاہم ان دونوں ٹیموں کے پوائنٹس 25 ہیں ۔ بنڈس لیگا کےپوائنٹس ٹیبل پر سب سے نیچے یعنی 18ویں نمبر پر11پوائنٹس کے ساتھ ہیرتھا بی ایس سی ہے۔,جرمنی کی قومی فٹ بال چیمپیئن شپ بنڈس لیگا کا بیسواں میچ ڈے مکمل ہو گیا ہے۔ اس میچ ڈے کے آخری روز دو میچ کھیلے گئے، جن میں شٹٹ گارٹ اور لیورکوزن فاتح رہیں۔
 جرمنی کی وفاقی حکومت نے مہاجرین کے سماجی انضمام کے لیے بنائے جانے والے نئے جرمن قوانین کو Fördern und fordern یعنی ’حوصلہ افزائی اور مطالبہ‘ کا نام دیا ہے۔  جرمنی کی سیاسی جماعتوں نے سماجی انضمام کے نئے قوانین کے مسودے پر اتفاق رائے کر لیا ہے۔ جرمن چانسر انگیلا میرکل کی سربراہی میں وفاقی کابینہ بھی آج برلن میں منعقد ہونے والے اجلاس کے دوران اس قانون کو منظور کر لے گی۔  ان قوانین کے ذریعے پناہ گزینوں کو جلد از جلد جرمنی کی روزگاری کی منڈی تک پہنچایا جا سکے گا لیکن اس کے ساتھ ساتھ مہاجرین اور تارکین وطن کو جرمن زبان بھی لازمی طور پر سیکھنا پڑے گی۔  پناہ گزینوں کو سماجی انضمام کے کورسز میں لازمی طور پر شرکت کرنا پڑے گی۔ جرمن زبان کا کورس ان تارکین وطن کے لیے بھی لازمی ہے جو پہلے ہی جرمن زبان جانتے ہیں۔ جرمنی میں سیاسی پناہ کی درخواست دینے کے ایک سال کے اندر اندر سماجی انضمام کے کورسز میں رجسٹریشن کرائی جا سکے گی، اس سے قبل مہاجرین دو سال کے اندر رجسٹریشن کروا سکتے تھے۔  موجودہ قوانین کے مطابق جرمنی میں موجود تسلیم شدہ مہاجرین کو تین سال بعد جرمنی میں مستقل رہائش دے دی جاتی تھی۔ نئے قانون کے مطابق مستقل رہائش دیے جانے کو مہاجرین کی جرمن زبان میں قابلیت اور آمدن سے مشروط کر دیا گیا ہے۔ جو تسلیم شدہ مہاجرین جرمن زبان نہیں سیکھ پائیں گے انہیں محدود وقت کے لیے ہی جرمنی میں رہنے کی اجازت ہو گی۔,نئی ملازمتیں، جرمن زبان سیکھنا لازمی اور مہاجرین کی رہائش کے انتخاب کے مزید اور سخت قوانین۔ جرمنی میں مہاجرین کے سماجی انضمام کے نئے قوانین پر اتفاق رائے ہو چُکا ہے اور وفاقی کابینہ آج اس کی منظوری دے رہی ہے۔
روسی دارالحکومت ماسکو کے چڑیا گھر میں رکھا گیا وہ مگر مچھ دم توڑ گیا ہے، جسے دوسری عالمی جنگ کے ختم ہونے کے بعد جرمن دارالحکومت برلن سے لایا گیا تھا۔ اس بوڑھے مگر مچھ کی عمر چوراسی برس تھی۔ اس مگر مچھ کو جرمن نازی حکومت کے سربراہ اڈولف ہٹلر سے مبینہ طور پر وابستہ کیے جانے کی غیر مصدقہ کہانی بھی موجود رہی ہے۔ اس کے دم توڑنے کی تصدیق ماسکو کے چڑیا گھر کی جانب سے کر دی گئی ہے۔ تیئیس نومبر سن 1943 کے روز دوسری عالمی جنگ کے دوران برلن شہر پر کی جانے والی بمباری سے اس شہر کے چڑیا گھر کے جانوروں کی ہلاکتیں بھی ہوئی تھیں اور کہا جاتا ہے کہ اسی دوران  یہ مگر مچھ اپنے جنگلے سے  فرار ہونے میں کامیاب ہو گیا تھا۔ تاہم اس کہانی کا کوئی ثبوت نہیں ہے۔ برلن کے چڑیا گھر سے فرار ہونے والے اس مگر مچھ کا نام سیٹرن تھا۔ اس کی لمبائی ساڑھے تین میٹر کے لگ بھگ تھی۔ کسی کو بھی معلوم نہیں کے چڑیا گھر سے نکلنے کے بعد یہ مگر مچھ کن حالات میں زندہ رہا اور اپنی خوراک کیونکر حاصل کرتا رہا تھا۔ برلن منتقل ہونے کے فوری بعد یہ بات پھیل گئی کہ اس جانور کو اُس وقت کی نازی حکومت کے لیڈر اڈولف ہٹلر نے اپنے پالتو جانوروں میں شامل کر لیا تھا۔ ماسکو کے چڑیا گھر نے یہ تاثر بھی دیا ہے کہ یہ جانور برلن چڑیا گھر کا حصہ نہیں تھا۔ بعض مؤرخین اس افواہ کو کلی طور پر رد کرتے ہیں کہ ہٹلر کا اس مگر مچھ سے کسی بھی قسم کا کوئی تعلق تھا۔ ان مؤرخین کے مطابق ہٹلر سخت ویجیٹیرین یا سبزی خور تھا اور اسے جانوروں سے  کوئی خاص رغبت نہیں تھی۔,دوسری عالمی جنگ کے دوران تئیس نومبر سن 1943 کو برلن کا چڑیا گھر بھی اتحادی فورسز کی بمباری سے تباہ ہو گیا تھا۔ تاہم اس دوران ایک مگر مچھ بچ گیا تھا۔ تب ایک افواہ تھی کہ یہ مگر مچھ نازی حکومت کے ڈکٹیٹر اڈولف ہٹلر کا ہے۔ 
پاکستان انسٹیٹیوٹ فار پیس سٹڈیز PIPS نے اپنی سالانہ رپورٹ میں کہا ہے کہ 2009ء کے مقابلے میں سن 2010 کے دوران پاکستان میں ’پرتشدد اوردہشت گردی‘ کے واقعات میں گیارہ فیصد کمی ریکارڈ کی گئی۔ بتایا گیا ہے کہ گزشتہ سال خود کش حملوں میں بائیس فیصد کمی ہوئی۔ یہ رپورٹ پیر کے دن جاری کی جا رہی ہے۔ PIPS کی اس نئی رپورٹ کے مطابق سن 2009 میں کل 87 خود کش حملے ہوئے جبکہ 2010ء میں ان حملوں کی تعداد کم ہو کر 68 ہو گئی۔ رپورٹ میں خبردار کیا گیا ہے کہ اگرچہ پاکستان میں دہشت گردی اور پرتشدد واقعات کی روک تھام کے لیے کی جانے والی کوششوں میں بہتری تو آ رہی ہے تاہم شہری علاقوں میں ان واقعات میں اضافے سے ملک کو شدید تر مشکلات کا سامنا ہو سکتا ہے۔ اس نئی رپورٹ میں تجویز دی گئی ہے کہ قبائلی اور دیہی علاقوں کے علاوہ شہروں میں ایسے واقعات کی روک تھام کے لیے ایک جامع اور مؤثر حکمت عملی ترتیب دی جائے۔ اس تھنک ٹینک کے مطابق پائیدار قیام امن کے لیے طویل المدتی بنیادوں پر منصوبہ بندی نہ کرنے کے نتیجے میں مطلوبہ مقاصد حاصل نہیں کیے جا سکتے۔ PIPS کے مطابق یہ درست ہے کہ پاکستانی حکومت نے گزشتہ برس ملک کے قبائلی علاقوں میں کئی کامیابیاں بھی حاصل کیں تاہم اسی دوران پاکستان کی اقتصادی شہ رگ کہلانے والے شہر کراچی میں پرتشدد واقعات میں اضافہ ملکی معیشت کے لیے ایک بڑا چیلنج بنتا جا رہا ہے۔,پاکستان کے ایک تھنک ٹینک نے کہا ہے کہ اگرچہ پاکستانی حکومت نے سن 2010ء کے دوران طالبان باغیوں کے خلاف مؤثر کارروائیاں کیں تاہم ملک میں پائیدار امن و استحکام کے لیے اسے ایک جامع حکمت عملی ترتیب دینا ہوگی۔
پاکستان کے وزیراعظم عمران خان کی جانب سے پاکستانی طالبان سے بات چیت کے عمل کی تصدیق کے بعد قبائلی ضلعے شمالی وزیرستان میں سرگرم مسلح گروپ شوریٰ مجاہدین کی جانب سے یکم اکتوبر سے 20 دن کے لیے فائر بندی کا اعلان کیے جانے کی اطلاعات ہیں۔ مقامی ذرائع نے بی بی سی اردو کو بتایا ہے کہ اس گروپ کا یہ بھی کہنا ہے کہ اگر حکومت کے ساتھ بات چیت میں کامیابی ہوئی تو فائر بندی میں توسیع بھی کی جا سکتی ہے۔ شوریٰ مجاہدین شمالی وزیرستان میں متحرک ایک مسلح گروپ ہے جس کی قیادت حافظ گل بہادر کر رہے ہیں جو سنہ 2007 میں شمالی وزیرستان میں کالعدم تنظیم تحریک طالبان پاکستان کے نائب امیر مقرر ہوئے تھے تاہم اطلاعات کے مطابق پاکستانی سکیورٹی فورسز پر حملوں کے حوالے سے پالیسیوں سے اختلاف کے باعث تنظیم سے علیحدہ ہو گئے تھے۔  ادھر کالعدم تنظیم تحریک طالبان پاکستان کے ترجمان نے ایک بیان میں کہا ہے کہ ’تنظیم نے کہیں بھی فائر بندی کا اعلان نہیں کیا اور بامعنی مذاکرات سے متعلق ہماری پالیسی واضح ہے۔‘ شمالی وزیرستان کے ایک اہم قبائلی رہنما نے نام ظاہر نہ کرنے کی شرط پر بتایا کہ علاقے سے تعلق رکھنے والے قبائلی رہنما امن کے قیام کے لیے کوششیں کر رہے ہیں اور موجودہ فائر بندی بھی اسی سلسلے کی ایک کڑی ہے۔ ان کا کہنا تھا کہ مزید گروپس کے ساتھ بھی بات چیت جاری ہے۔  ایسی اطلاعات ہیں کہ شوریٰ مجاہدین کے ساتھ مذاکرات کا سلسلہ ایک ماہ سے جاری تھا اور افغانستان میں طالبان کی حکومت کے قیام کے بعد اس میں تیزی آئی ہے اور جمعہ کو اس کا اعلان کیا گیا ہے۔ قبائلی رہنما نے بتایا کہ ان علاقوں میں مقامی رہنما امن کے قیام کے لیے اہم کردار ادا کرتے آئے ہیں تاہم سرکاری سطح پر فائر بندی یا مسلح تنظیم سے مذاکرات کی تصدیق نہیں ہو سکی ہے۔  جماعت الاحرار، حزب الاحرار کے علاوہ شہریار محسود گروپ اور دیگر گروہوں نے گذشتہ سال اگست میں کالعدم تنظیم تحریک طالبان پاکستان سے الگ ہو کر کالعدم تنظیم تحریک طالبان میں ضم ہونے کا اعلان کیا تھا جس کے بعد سے مسلح تنظیم کے حملوں میں بھی اضافہ دیکھا جا رہا تھا۔   شمالی وزیرستان کی شوریٰ مجاہدین کی تنظیم کی فائر بندی کا اعلان ایک ایسے وقت میں سامنے آیا ہے جب وزیر اعظم پاکستان عمران خان نے ترک ٹی وی چینل ٹی آر ٹی کو انٹرویو میں کالعدم تنظیم تحریک طالبان پاکستان سے مذاکرات کی بات کی ہے۔  انٹرویو میں عمران خان کا کہنا تھا کہ یہ بات چیت افغان طالبان کے تعاون سے افغانستان میں ہو رہی ہے تاہم وہ اس بات چیت کی کامیابی کے بارے میں فی الحال کچھ نہیں کہہ سکتے۔ حافظ گل بہادر گروپ ماضی میں پاکستان حکومت کا زیادہ مخالف نہیں رہا لیکن شمالی وزیرستان میں جون 2014 میں آپریشن ضرب عضب شروع ہوا جس کے بعد حافظ گل بہادر اور ان کا گروہ غیر فعال ہو گیا تھا۔ ,پاکستان کے وزیراعظم عمران خان کی جانب سے پاکستانی طالبان سے بات چیت کے عمل کی تصدیق کے بعد قبائلی ضلعے شمالی وزیرستان میں سرگرم مسلح گروپ شوریٰ مجاہدین کی جانب سے یکم اکتوبر سے 20 دن کے لیے فائر بندی کا اعلان کیے جانے کی اطلاعات ہیں۔
آج سے 24 برس قبل برطانیہ کی شہزادی ڈیانا ایک کار حادثے میں ہلاک ہو گئی تھیں۔ تصاویر کی ذریعے ڈالتے ہیں اُن کی زندگی پر ایک نظر۔ ڈیانا فرانسس سپنسر یکم جولائی 1961 کو پیدا ہوئیں۔ وہ اپنے بہن بھائیوں میں سب سے چھوٹی تھیں۔ سکول کی تعلیم مکمل کرنے کے بعد انھوں نے لندن میں مختلف کام کیا۔ جیسے بچوں سنبھالنا وغیرہ پرنس آف ویلز کے ساتھ دوستی کی افواہیں گرم ہونے کے بعد میڈیا نے ڈیانا کا تعاقب کرنا شروع کر دیا۔ 24 فروری 1981 کو ڈیانا اور شہزادہ چارلس کی باقاعدہ منگنی ہوئی۔ اُن کی منگنی کی انگوٹھی کی مالیت 30 ہزار پاونڈ تھی۔ 29 جولائی 1981 کو لندن کے سینٹ پال کیتھریڈل میں شہزادی ڈیانا اور شہزادہ چارلس کی شادی ہوئی دنیا بھر میں لاکھوں افراد نے اُن کی شادی کے مناظر اپنی ٹیلی ویثرن سکرین پر دیکھے جبکہ چرچ سے محل تک راستے میں چھ لاکھ افراد سڑک کے کنارے کھڑے تھے۔ چارلس اور ڈیانا نے اپنا ہنی مون شاہی کشتی ’برطانیہ‘ پر گزرا اور بحیرۃ روم سے ہوتے ہوئے مصر پہنچے شادی کے ایک سال میں ہی 21 جون 1982 کو شاہی جوڑے کے گھر پہلے بچے پرنس ولیم کی ولادت ہوئی۔ ڈیانا اپنے بچوں کی پرورش عام بچوں کی طرح کرنا چاہتی تھیں۔ شہزادہ ولیم شاہی خاندان کے پہلے بچے تھے جو نرسری میں داخل ہوئے اور گھر میں استاد سے پڑھنے کے بجائے دوسرے بچوں کی طرح سکول گئے۔ شہزادی ڈیانا جلد ہی شاہی خاندان کے فرد کے طور پر اپنے فرائض ادا کرنے لگیں۔ وہ نرسری، سکول اور ہسپتالوں کا دورہ کرتی اور لوگوں سے خود مخاطب ہوتیں۔ امریکہ کے سرکاری دورے کے موقع انھوں نے وائٹ ہاوس میں رقص کیا۔ شاہی خاندان کا حصہ بننے سے قبل ہی اُن کے ملبوسات عوام کی توجہ کا مرکز رہے ہیں۔ فلاحی سرگرمیوں میں شہزادی کی دلچسپی سے اُن کی مقبولیت میں تیزی سے اضافہ ہوا۔ ایڈز سے متاثرہ افراد کے ساتھ تعصبانہ رویے کو ختم کرنے میں انھوں نے اہم کردار ادا کیا۔ 1992 میں انڈیا کے سرکاری دورے کے موقع پر محبت کی یادگار تاج محل کے ساتھ ڈیانا کی تنہا تصویر اس بات کا ثبوت تھی کہ شاہی جوڑا ایک ساتھ تو ہے لیکن اُن کی راہیں جدا ہو گئی ہیں۔ ڈیانا اپنے بچوں سے بہت محبت کرنے والی ماں تھیں۔ پرنس ہیری کے مطابق 'وہ سب سے زیادہ شرارتی ماں تھیں۔' شہزادی ڈیانا اور شہزادہ چارلس کے درمیان باقاعدہ طلاق 28 اگست 1996 میں ہوئی۔ اگلے سال جون میں انھوں نے اپنے 79 لباس نیلام کیے اور اُن سے حاصل ہونے ہونے والے 35 لاکھ پاونڈ فلاحی اداروں کو دیے. 31 اگست 1997 کو ایک کار حادثے میں شہزادی ڈیانا ہلاک ہو گئیں۔ شہزادی ڈیانا کی آخری رسومات کی ادائیگی اور تدفین کے مراحل میں ویسٹ منسٹر ابے سے اُن کے آبائی علاقے نارتھ ہمیشائر تک کے راستے میں دس لاکھ سے زیادہ افراد سڑک کے کنارے کھڑے تھے۔,24 برس قبل برطانیہ کی شہزادی ڈیانا ایک کار حادثے میں ہلاک ہو گئی تھیں۔ تصاویر کی ذریعے اُن کی زندگی پر ایک نظر
تاہم ماہرین کہتے ہیں کہ بطور خاص جیک فروٹ کی بین الاقوامی سطح پر تجارت بہت پیچیدہ ہے جس کی بہت سی وجوہات ہیں۔ ان میں اس کے جلد خراب ہو جانے کی خصوصیت، صرف خاص موسم میں میسر ہونا اور اس کا بہت زیادہ حجم بتائی جاتی ہیں۔   جن ممالک میں جیک فروٹ اگایا جاتا ہے وہاں اسے زیادہ مرغوب نہیں دیکھا گیا۔ ترقی پزیر ممالک میں جہاں لوگ سبزی زیادہ کھاتے ہیں وہاں اسے گوشت کا متبادل سمجھا جاتا ہے۔ جب اس پھل کو پکائیں تو اس کی ساخت بیف یا سور کے گوشت کی مانند ہوتی ہے۔ اس وجہ یہ ہے کہ یہ گوشت کے متبادل خوراکوں میں شامل ہے جن میں یہ ٹوفو، کوران اور یہ گلوٹن فری ہے۔  صرف برطانیہ میں ہی سبزی خوروں کی تعداد اندازاً پینتیس لاکھ ہے۔ لیکن یہ بھی ہے کہ جب جیک فروٹ بہت زیادہ پک جاتا ہے اور یہ عمل ہوتا بھی تیز ہے، تو اس کا ذائقہ میٹھا ہو جاتا ہے اور پھر اسے فقط میٹھے میں ہی استعمال کیا جا سکتا ہے۔  جیک فروٹ بنگلہ دیش اور سری لنکا کا قومی پھل ہے۔ اسے پیدا کرنے والے اور اس کو برآمد کرنے والے ممالک جن میں زیادہ تر جنوبی اور جنوب مشرقی ایشیا کے ممالک شامل ہیں، وہاں مارکیٹنگ چین نہیں یعنی کوئی نظام موجود نہیں ہے، نہ ہی اس کے پیدوار کے بعد محفوظ کرنے کا کوئی طریقہ ہے۔ اس کی وجہ سے اندازہ یہ ہے کہ یہ پھل 70 فیصد تک تو ضائع ہی ہو جاتا ہے۔  اس کے علاوہ بہت سے ماہرین یہ کہتے ہیں اگرچہ جیک فروٹ تیزی سے مشہور ہو رہا ہے لیکن پھر لاعلمی کی وجہ سے بہت سے ایسے لوگ ہیں جنھوں نے اسے کبھی چکھا نہیں اور وہ نہیں جانتے کہ اس پھل کے لیے کیا کیا کھانے کی ترکیبیں موجود ہیں۔  وہ کہتے ہیں کہ ایشیا پیسیفک اور جنوبی امریکہ سے یورپ تک بہت سے خطوں میں فروٹس  مسافر بردار طیاروں میں لائے جاتے ہیں۔ اب ائیر لائنز اپنی کارگو میں اہم ضرورت کی اشیا کو جگہ دینے کی تلاش میں ہیں۔ جیک فروٹ جلد خراب ہو جاتا ہے اور اسے جگہ چاہیے ہوتی ہے اس لیے اس کا بڑی مقدار میں درآمد کرنا اہم نہیں۔ اس سب کی وجہ سے اس کی حتمی قیمت بڑھ جاتی ہے۔  تمام رکاوٹوں کے باوجود حالیہ تحقیقات میں یہ اندازہ لگایا گیا ہے کہ بین الاقوامی مارکیٹ میں جیک فروٹ کی آمد بڑھ رہی ہے۔  سنہ 2020 میں ایشیائی خطے میں جیک فروٹ مارکیٹ کا سب سے بڑا حصہ تھا جو کہ 37 فیصد بتایا گیا ہے۔ یورپ میں یہ 23 فیصد تک پہنچا اسی طرح شمالی امریکہ میں 20 فیصد اور دیگر دنیا کے ممالک میں 12 فیصد اور جنوبی امریکہ میں مارکیٹ میں آٹھ فیصد تک تھا۔ مزید شواہد یہ بتاتے ہیں کہ برازیل کے لوگ بطور خاص اس پھل کو اہمیت نہیں دیتے۔ ,ماہرین کا کہنا ہے کہ جیک فروٹ کی بین الاقوامی تجارت پیچیدہ اور اس پھل کے لیے پُر خطر ہے۔
صوبے میں جنسی ہراسانی کے واقعات کی روک تھام کے لیے تعینات صوبائی محتسب رخشندہ ناز نے اس مقدمے کی سماعت کی جس میں انھوں نے دونوں جانب سے دلائل سنے اور تمام متعلقہ افراد کے بیانات قلم بند کیے۔  فیصلے میں کہا گیا ہے کہ یونیورسٹی انتظامیہ نے نہ صرف جنسی ہراسانی بلکہ طالبہ کے خلاف سوشل میڈیا پر جاری مہم رکوانے کے لیے بھی کوئی مناسب اقدامات نہیں کیے۔ صوبائی محتسب کے 10 صفحات پر مشتمل فیصلے میں ہراسانی کی شکار طالبہ کا مؤقف بھی تفصیل سے بیان کیا گیا ہے۔ اس کے علاوہ طالبہ کی بہن نے بھی ای میل پر تفصیل بیان کی تھی جس پر محتسب نے انھیں باقاعدہ درخواست میں تفصیل لکھنے کا حکم دیا تھا۔   محتسب کی کارروائی میں یونیورسٹی کی جانب سے چیف پراکٹر ڈاکٹر فہیم کا بیان بھی قلم بند کیا گیا جس میں انھوں نے کہا کہ مذکورہ طالبہ کے خلاف کسی قسم کی کوئی شکایت موصول نہیں ہوئی تاہم انھوں نے یہ کہا تھا کہ ’طالبہ کا رویہ قدرے بچکانہ ہے۔‘  یونیورسٹی انتظامیہ اور جن پروفیسر کے خلاف شکایات سامنے آئی تھیں انھیں بھی طلب کیا گیا تھا۔ متعلقہ پروفیسر نے اپنے دفاع میں خیبر پختونخوا کے محتسب کے دائرہ اختیار پر سوال اٹھائے اور ان تمام الزامات کی ترید کی۔ اس کے علاوہ محتسب کے فیصلے میں ان خواتین اساتذہ کے بیانات بھی قلمبند کیے گئے ہیں جو اس شعبہ میں پروفیسر کے ساتھ کام کرتی ہیں۔ ان اساتذہ نے کہا ہے کہ انھیں متعلقہ پروفیسر کے ساتھ کام کرنے میں کبھی کوئی دشواری یا مشکل پیش نہیں آئی تاہم ایک خاتون نے کہا کہ ’کبھی کبھار پروفیسر کا غصہ بڑھ جاتا ہے جس سے مشکل ضرور ہوتی ہے‘۔ اسلامیہ کالج یونیورسٹی پشاور میں گذشتہ سال طلبا اور طالبات نے جنسی ہراسانی کے خلاف مظاہرہ اور ایک آگاہی واک کی تھی جس کے بعد یہ معاملہ ابھر کر سامنے آیا تھا۔ اس مظاہرے کو ذرائع ابلاغ میں کوریج ملی اور سوشل میڈیا پر بھی اس پر بحث شروع ہو گئی تھی۔ ان انکوائریوں کے نتائج ابھی سامنے نہیں آئے تھے کہ اس دوران ایسی اطلاعات سامنے آئیں کہ مظاہرے میں شامل بعض طلبا و طالبات نے ہراسانی کے واقعات کی روک تھام کے لیے صوبائی محتسب کو درخواست دی ہے۔ انھوں نے بتایا کہ احتجاجی مظاہرے کے دوران ایک طالبہ نے بتایا کہ انھوں نے باقاعدہ شکایت یونیورسٹی انتظامیہ کو درج کروا دی ہے جس کے بعد انھوں نے اس بارے میں یونیورسٹی انتطامیہ سے کہا کہ انکوائری غیر جانبداری سے کروائی جائے۔ جابر خان نے بتایا کہ انکوائری کے دوران انھیں یونیورسٹی کی انتظامیہ پر اعتماد نہیں رہا جس وجہ سے انھوں نے صوبائی محتسب کو درخواست دی تاکہ اس کی انکوائری غیر جانبدارانہ ہو سکے۔ ,صوبے میں جنسی ہراسانی کے واقعات کی روک تھام کے لیے تعینات صوبائی محتسب نے فیصلے میں کہا ہے کہ یونیورسٹی انتظامیہ نے نہ صرف جنسی ہراسانی بلکہ طالبہ کے خلاف سوشل میڈیا پر جاری مہم رکوانے کے لیے بھی کوئی مناسب اقدامات نہیں کیے۔
بھارتی وزیر اعظم نریندر مودی کی انتخابات میں کامیابی کے امکانات ممکنہ طور پر اس لیے بڑھ گئے ہیں کیوں کہ اقوام متحدہ کی سکیورٹی کونسل کی کمیٹی نے جیش محمد کے بانی اور سربراہ مسعود اظہر کو بلیک لسٹ کرتے ہوئے انہیں دہشت گردوں کی عالمی فہرست میں شامل کر دیا ہے۔ نئی دہلی نے دس سال قبل پہلی مرتبہ یہ مطالبہ کیا تھا۔ بھارتی وزیر اعظم نے انتخابات میں سکیورٹی کے مسئلے کو اپنے منشور میں اول پوزیشن پر رکھا ہوا ہے۔ تجزیہ کاروں کا کہنا ہے کہ 23 مئی کو آنے والے انتخابی نتائج پر مسعود اظہر سے متعلق خبر اثر انداز ہو سکتی ہے۔ بھارتی وزیر اعظم نے اقوام متحدہ کے فیصلے کے بعدایک عوامی جلسے سے خطاب کرتے ہوئے کہا،’’ دنیا 1.3 ارب  بھارتیوں کو نظر انداز نہیں کر سکتی، اقوام متحدہ کا فیصلہ تو صرف ایک آغاز ہے۔‘‘ چین کو پاکستان کا سب سے اہم دوست ملک ٹہرایا جاتا ہے۔ چین کئی مرتبہ اقوام متحدہ کی جانب سے مسعود اظہر کو دہشت گرد قرار دیے جانے کے فیصلے میں روکاٹ بنا ہے۔ بدھ کو ایک بیان میں چین کی جانب سےکہا گیا کہ اسے مسعود اظہر کو دہشت گردوں کی فہرست میں شامل کیے جانے پر کوئی اعتراض نہیں ہے۔,"
تجزیہ کار اقوام متحدہ کی سکیورٹی کونسل کی جانب سے مسعود اظہر کو دہشت گرد قرار دیے جانے کو بھارتی وزیر اعظم نریندر مودی کی سفارتی فتح قرار دے رہے ہیں۔"
حکومت کی بچوں کو گود لینے سے متعلق امور کی ایجنسی کی سربراہ جی گانگ نے ڈیلی چائنہ نامی اخبار کو بتایا کہ اس سال کے آخر میں نیا قانون پیش کر دیا جائے گا، جس میں صرف سرکاری یتیم خانے ہی بچوں کو قانونی طور پر گود لے سکیں گے۔ جی گانگ نے بتایا کہ موجودہ قانون کے مطابق چینی شہری اپنی عمر، صحت اور آمدنی کو مدنظر رکھتے ہوئے بچہ گود لے سکتے ہیں، بہت سے حالات میں کچھ لوگ ہسپتالوں سے اور کچھ اپنے ذاتی تعلقات کی بنیاد پر بچے گود لے لیتے ہیں۔ ’’کچھ لوگ اس سسٹم سے فائدہ بھی اٹھاتے ہیں۔ ان میں خاندانی منصوبہ بندی کا عملہ بھی شامل ہے، جو ان خاندانوں سے وہ بچے لے لیتا ہے، جہاں غیر قانونی طور پر ایک سے زیادہ بچے ہوں۔ ان سے لے کر وہ آگے بچے فروخت کر دیتے ہیں۔‘‘ جی کانگ کے محکمے کی ایک مطالعاتی رپورٹ میں بتایا گیا ہے کہ شونگ چنگ کے مرکزی علاقے میں تقریبا 30 ملین کی آبادی میں 1992ء سے لے کر 2005ء تک 19.800 بچے غیر قانونی طور پر جبکہ پانچ ہزار ایک سو بچے قانونی طور پر گود لیے گئے۔ جی گانگ نے اخبار کو بتایا کہ خاص طور پر غریب علاقوں میں غیر قانونی طور پر بچہ گود لینے کا سلسلہ کافی گھمبیر ہوتا جا رہا ہے اور حکومت کے کام کو مشکل بنا رہا ہے۔ جی گانگ نے بچوں کو گود لینے کے مسئلے کو ایک پیچیدہ مسئلہ قرار دیتے ہوئے بتایا کہ غیر قانونی طور پر گود لیے جانے والے بچوں سے جبری مشقت سمیت دیگر کام لیے جاتے ہیں، جو متعدد معاشرتی اور سماجی مسائل کا باعث ہیں۔,چین کے سرکاری میڈیا نے بتایا ہے کہ بیجنگ حکومت ملک میں بچوں کی اسمگلنگ اور غیرقانونی طور پر بچہ گود لینے کے واقعات کی روک تھام کے لیے سخت قوانین بنانے پر غور کر رہی ہے۔
یہ بیان فرانسیسی صدر نکولا سارکوزی نے برطانیہ کے نئے وزیراعظم ڈیوڈ کیمرون کے ہمراہ پیرس میں ایک مشترکہ کانفرنس کے موقع پر دیا۔ سارکوزی نے کہا کہ یورو کے استحکام کے حوالے سے جرمنی اور فرانس کی سوچ میں کوئی فرق نہیں پایا جاتا ہے۔ سارکوزی کی جانب سے یہ بیان ایک ایسے موقع پر سامنے آیا ہے، جب یہ کہا جا رہا تھا کہ مالیاتی اداروں کی سخت ترین نگرانی کے حوالے سے میرکل اور سارکوزی کے درمیان اختلافات پائے جاتے ہیں۔  سارکوزی نے پیرس میں اپنی پریس کانفرنس کے دوران کہا کہ یورو کے استحکام کے لئے یورپی یونین کے تمام رکن ممالک مل کر کام کر رہے ہیں اور انہیں میرکل کے خیالات سے کوئی اختلاف نہیں ہے۔ انہوں نے یورپی یونین کے دیگر رکن ممالک کے حوالے سے بھی کہا:’’ہم میں کوئی اختلاف نہیں، اسی لئے اکٹھے گفتگو کر رہے ہیں۔‘‘ سارکوزی نے کہا کہ وہ مالیاتی نظام میں سختی کے حوالے سے انگیلا میرکل کے خیالات کی بھرپور حمایت کرتے ہیں:’’میرے اور چانسلر میرکل کے درمیان اس بات پر بھرپور اتفاق ہے کہ شدید بجٹ خسارے کے حامل ممالک کے خلاف پابندیاں عائد کی جائیں اور جرمانے عائد کئے جائیں۔‘‘ برلن حکومت کا مطالبہ ہے کہ یورو زون میں شامل جن ممالک کی وجہ سے یورو کرنسی بحران کا شکار ہو، ان پر پابندیاں عائد کرنے کے ساتھ ساتھ ان کے لئے یورپی فنڈز پر قدغن اور ان کے ووٹ کے حق کو ضبط کیا جانا چاہئے۔ سارکوزی نے کہا کہ انہوں نے بھی یہی مشورہ دیا ہے کہ یورپی یونین کے مالیاتی قوانین توڑنے والے ممالک کو چند یورپی اجلاسوں میں ووٹنگ کے حق سے محروم کر دیا جانا چاہئے۔,فرانسیسی صدر نکولا سارکوزی نے کہا ہے کہ بجٹ خسارے کے حوالے سے یورپی قوانین کی خلاف ورزی کرنے والے یورو زون ممالک پر سخت ترین جرمانوں کے حوالے سے جرمنی اور فرانس میں کوئی اختلاف نہیں ہے۔
آج جب ایتھوپیا میں افریقی یونین کے سمٹ کا آغاز ہوا‘ اقوام متحدہ کے سیکریٹری جنرل بان کی مون نے خبردار کیا کہ کینیا تباہی کی طرف گامزن ہے۔انہوں نے سمٹ سے خطاب کرتے ہوئے کہا کہ کینیا میں جاری تشدد کی لہر معصوم لوگوں کو اپنی لپیٹ میں لے رہی ہے‘ اور یہ لہر آنے والی مزید تباہی کی طرف واضح اشارہ دے رہی ہے۔بان کی مون نے کینیا کے صدر موائی کیباکی اور وہاں کی سب سے بڑی اپوزیشن جماعت‘ آرینج ڈیموکرٹک مﺅمنٹ کے راہنما‘ رائلا اوڈنگا سے پرزور اپیل کی کہ وہ بحران کے حل کے لئے معنی خیز مزاکرات کریں اور ذمہ داری کا مظاہرہ کریں۔ لیکن آج کینیا میں ایک اور ممبر پارلیمان اور اپوزیشن لیڈر کی ہلاکت کے بعد‘ رائلا اوڈینگا نے حکومت کے ساتھ مزاکرات کرنے سے انکار کردیا۔اقوام متحدہ کے سابق سیکرٹری جنرل کوفی عنان کی ثالثی کی کوششوں کے نتیجے میں آج حکومت اور اپوزیشن کے درمیان مزاکرات ہونے والے تھے لیکن آج ہی کینیا کی RIFT وادی میں ممبر پارلیمان DAVID TOO کو گولی مار کر ہلاک کردیا گیا۔قومی پولیس سربراہ حسین علی نے بتایا کہ اس قتل کے سلسلے میں ایک ٹریفک پولیس افسر کو گرفتار کرلیا گیا ہے۔اپوزیشن کا الزام ہے کہ یہ ہلاکت سیاسی مقاصد کے لئے کی گئی ہے۔,کینیا میں جاری تشدد کی تازہ کارروائی میں اپوزیشن کے ایک اور ممبر پارلیمان کو گولی مار کر ہلاک کردیا گیا ہے جس کے باعث حکومت اور اپوزیشن کے درمیان آج ہونے والے مزاکرات تعطل کا شکار ہوگئے ہیں۔دوسری طرف‘ ایتھوپیا میں جاری افریقی یونین کے سمٹ میں اقوام متحدہ کے سیکریٹری جنرل بان کی مون نے کینیا کے بحران پر سخت تشویش کا اظہار کرتے ہوئے کہا ہے‘ کہ یہ ملک تباہی کی طرف گامزن ہے۔
 نئی دہلی سے ملنے والی رپورٹوں میں خبر ایجنسی اے ایف پی نے لکھا ہے کہ بھارت کے شہری علاقوں میں فی کس بنیادوں پر عام شہریوں کو روزمرہ کی ضروریات کے لیے دستیاب رقم کی مالیت دیہی علاقوں کے باشندوں کے مقابلے میں قریب دگنی ہوتی ہے۔  بھارت کے نیشنل سیمپل سروے آفس کے مطابق یہ اعداد و شمار ایک تازہ قومی نمائندہ سروے کے نتیجے میں سامنے آئے ہیں۔ یہ نمائندہ جائزے ہر دو سال بعد لیے جاتے ہیں۔ تازہ ترین سروے سے ثابت ہوا ہےکہ دنیا میں آبادی کے لحاظ سے اس دوسرے سب سے بڑے ملک کے دیہی علاقوں میں عام گھرانوں کا اوسط ماہانہ فی کس خرچ 1281 روپے بنتا ہے جبکہ شہری علاقوں میں ایسے ماہانہ مالی وسائل کی فی کس اوسط 2401 روپے بنتی ہے۔   سیمپل سروے آفس کے تازہ ترین مطالعے کے ابتدائی نتائج کے مطابق بھارت کے دیہی علاقوں میں رہنے والے 10 فیصد انتہائی غریب شہریوں کی مجموعی تعداد بھی قریب 80 ملین بنتی ہے۔ ان باشندوں کو روزمرہ کی ضروریات کے لیے ماہانہ بنیادوں پر صرف 503 روپے فی کس یا روزانہ بنیادوں پر محض 17 روپے دستیاب ہوتے ہیں۔  جائزے کے مطابق اگر قیمتوں کے موجودہ معیار کو مد نظر رکھا جائے تو دیہی علاقوں کے رہنے والے بھارتی باشندوں کی طرف سے خرچ کی جانے والی فی کس رقوم میں گزشتہ دو برسوں کے دوران 38 فیصد اضافہ ہوا ہے۔ اس کے برعکس شہری علاقوں میں رہنے والے باشندوں کی طرف سے خرچ کی جانے والی فی کس رقوم کی اوسط میں پچھلے دو سال کے دوران 34 فیصد اضافہ ریکارڈ کیا گیا۔,بھارت میں سرکاری طور پر تیار کردہ نئے قومی اعداد و شمار کے مطابق ملک کے دیہی علاقوں میں عام باشندے روزانہ اوسطا 77 امریکی سینٹ کے برابر رقم میں گزارہ کرنے پر مجبور ہیں۔ فی کس بنیادوں پر یہ رقم 43 بھارتی روپے بنتی ہے۔
جمال خاشقجی کا معاملہ سعودی عرب میں حکمران خاندان میں پائی جانے والی دراڑوں کو کس حد تک وسیع کر سکتا ہے، اس سوال کے جواب میں پرنس خالد بن فرحان نے ڈی ڈبلیو کی عربی سروس کو بتایا، ’’میں یہ نہیں کہہ سکتا کہ جمال خاشقجی کے معاملے میں شاہ سلمان ذاتی طور پر ملوث رہے ہوں گے۔ تاہم مجھے یقین ہے کہ خاشقجی کی گمشدگی اور پھر مبینہ قتل کا فیصلہ اور اس پر عمل درآمد ولی عہد شہزادہ محمد بن سلمان کی طرف اشارے کرتے ہیں۔‘‘ پرنس خالد بن فرحان اور ان کا خاندان جرمنی میں جلا وطنی کی زندگی گزار رہے ہیں اور سیاسی وجوہات کی بنا پر انہیں اور ان کے خاندان کو جرمن ریاست کی طرف سے تحفظ فراہم کیا گیا ہے۔ وہ کئی برسوں سے سعودی عرب میں اصلاحات کی وکالت کرتے آئے ہیں۔ اپنے اس انٹرویو میں خالد بن فرحان نے مزید کہا، ’’جمال خاشقجی کے معاملے کی وجہ سے سعودی خاندان کو بڑی طویل عرصے بعد ایسے دباؤ کا سامنا کرنا پڑ رہا ہے، جس کی پہلے کوئی مثال نہیں ملتی۔ سوال یہ ہے کہ جو ریاست اپنے ہی کسی شہری کو غائب کروا دے، اسے قتل کر دیا جائے اور پھر اس کی لاش کے ٹکڑے کر دیے جائیں، وہ ریاست کس حد تک انصاف پسند اور اس کے حکمران کس حد تک عوام کے حقیقی نمائندے ہو سکتے ہیں؟‘‘,سعودی عرب کے جلاوطن شہزادے خالد بن فرحان السعود نے الزام لگایا ہے کہ جمال خاشقجی کی گمشدگی کے پیچھے ولی عہد محمد بن سلمان کا ہاتھ ہے اور سعودی حکمران کسی نہ کسی پر الزام دھرنے کے لیے قربانی کا کوئی بکرا ڈھونڈ ہی لیں گے۔
وراٹ کوہلی اور انوشکا شرما نے2017 میں اٹلی میں شادی کی۔ بالی ووڈ اداکارہ انوشکا شرما اوروراٹ کوہلی کے گھر بیٹی کی پیدائش پر سوشل میڈیا پر دونوں ستاروں کو مبارکباد دی جا رہی ہے اور ہیش ٹیگ ورات کوہلی، انوشکا شرما اور بیبی گرل ٹرینڈ کر رہا ہے۔  انڈین کرکٹ ٹیم کے کپتان وراٹ کوہلی نے سوشل میڈیا پر بچی کی پیدائش کا اعلان کیا ۔ کوہلی نے ٹوئٹر پر اس خبر کو شیئر کیا جس کے کچھ ہی دیر بعد یہ ٹرینڈ کرنے لگا۔ کوہلی نے اپنے ٹویٹر ہینڈل سے پوسٹ کیا ، ’ہم آپ کی محبت، دعاؤں اور نیک تمناؤں کے لیے آپ کا شکریہ ادا کرتے ہیں۔‘ دونوں ستاروں کو انڈیا اور پاکستان سے مبارکباد کے پیغام دیے گئے انڈین ٹیم کے کھلاڑی یزوندرا چہل اور عرفان پٹھان نے دونوں کو مبارکبارد دی ہاردک پانڈیا نے بھی مبارکباد دیتے ہوئے کہا کہ 'چھوٹی کو بڑی سی جپھی، جو آپ کو وہ خوشیاں دے گی جو آپ نے پہلے کبھی نھیں دیکھی ہوں گی۔' انڈین بیڈمنٹن پلیئر سائنا نہوال نے بھی مبارکباد دی اے بی نے اپنی ٹویٹ میں لکھا کہ 'دھونی کی بیٹی، روہت کی بیٹی اور اب ورات کی بھی بیٹی'۔ انہوں نے آگے سوالیہ نشان کے ساتھ لکھا 'مستقبل کی انڈین ٹیم؟'  ’ڈرامہ کوئین‘ پوڈکاسٹ میں سنیے وہ باتیں جنہیں کسی کے ساتھ بانٹنے نہیں دیا جاتا قسطیں مواد پر جائیں پاکستانی سپورٹ صحافی عبدالغفار اور احتشام الحق نے بھی کوہلی کو مبارکباد بھیجی۔  وراٹ کوہلی اور انوشکا شرما نے دسمبر 2017 میں اٹلی میں شادی کی تھی۔ انڈین کپتان نے ٹوئٹر پر اپنے لاکھوں مداحوں کو لکھا 'انوشکا اور بچی دونوں صحت مند ہیں اور ہم اپنی زندگی کے اس نئے باب کو شروع کرنے میں بہت خوشی محسوس کر رہے ہیں۔' اس اعلان کے بعد ، شائقین نے اس خبر کی خوشیاں منانے اور مبارکباد دینے کے لیے انسٹاگرام اور ٹوئٹر کا رخ کیا۔ یہ جوڑا سوشل میڈیا پر انتہائی مقبول ہے۔ لاکھوں افراد ان کو مختلف پلیٹ فارمز پر فالو کرتے ہیں۔ اس خبر کے اعلان کہ تھوڑی ہی دیر بعد کوہلی کی انسٹاگرام پوسٹ کو دس لاکھ لائکس ملے۔ دنیا کے بہترین بلے بازوں میں سے ایک کوہلی آسٹریلیا سے وطن واپس آئے جہاں انڈیا میزبان ٹیم کے خلاف ٹیسٹ سیریز کھیل رہی ہے۔ انہوں نے بچے کی ولادت کے لیے رخصت لی۔  سپورٹس سٹارز اور بالی ووڈ کی مشہور شخصیات سمیت متعدد افراد نے سوشل میڈیا پر جوڑے کو مبارکباد پیش کی۔,انڈین کھلاڑی وراٹ کوہلی اور انوشکا شرما کی بیٹی کی پیدائش پر سوشل میڈیا پر مبارکبادوں کا سلسلہ۔
انگ لی دو مرتبہ معتبر آسکر ایوارڈ جیت چکے ہیں۔ وہ عالمی سطح پر ایک معتبر فلم ساز اور ہدایتکار خیال کیے جاتے ہیں۔ انہوں نے کہا ہے کہ چینی فلم انڈسٹری عالمی افق پر ایک ایسے انداز میں جلوہ گر ہونے والی ہے کہ اُس کے بعد امریکی فلم انڈسٹری کا نشان ہالی ووڈ نہ صرف مدھم ہو جائے گا بلکہ اُس کی اہمیت بھی کم ہو کر رہ جائے گی۔ انہوں نے یہ بھی کہا کہ دنیا کی دوسری بڑی اقتصادیات کے حامل ملک نے ایک طرح ان پر انحصار کیا ہوا ہے کہ وہ چینی فلمی صنعت کو ایک منزل سے آشنا کرائیں۔ امریکی ریاست کیلیفورنیا کے شہر لاس اینجلس کی کاؤنٹی بیورلی ہلز میں اٹھائیس اکتوبر کو منعقد ہونے والے بریٹینیا ایوارڈز کی تقریب کے موقع پر باسٹھ سالہ تائیوانی فلمساز انگ لی نے رپورٹرز کے ساتھ گفتگو کرتے ہوئے چینی فلم انڈسٹری کے ممکنہ مستقبل کا احوال بیان کیا۔ لی کا خیال ہے کہ ہالی ووڈ کا روشن چہرہ گہنانے والا ہے اور اب دنیا کا نیا فلمی مرکز چین بننے جا رہا ہے۔ بیوَرلی ہلز میں انگ لی نے واضح کیا کہ اگلے دوچار برسوں کے بعد چینی فلم انڈسٹری کا حجم امریکی فلمی صنعت سے بڑھ جائے گا اور بتدریج ہالی ووڈ کی جگہ اور مقام چینی فلم انڈسٹری کو حاصل ہو جائے گا۔ یہ امر اہم ہے کہ ہالی ووڈ کے اسٹوڈیوز بھی فلم سازی کے لیے چینی سرمایہ کاروں کو ترغیبات دے رہے ہیں۔ اس کے علاوہ وہ چینی فلمی اداروں کو بھی تعاون فراہم کرنے کے لیے تیار ہیں۔,تائیوان کے ایک مشہور ہدایتکار انگ لی نے دعوی کیا ہے کہ چینی فلم انڈسٹری چند برسوں میں عروج حاصل کر لے گی۔ لی کے مطابق بہت جلد ہالی ووڈ انڈسٹری چینی فلمی صنعت کے مقابلے میں بہت پیچھے رہ جائے گی۔
"فرانس نے قرض کے بحران سے دوچار سوڈان کو بین الاقوامی مالیاتی فنڈ (آئی ایم ایف) کو واجبات کی ادائیگی کے لیے ڈیڑھ ارب ڈالر کا قرض دینے کی پیش کش کی ہے جبکہ جرمنی نے بھی سوڈان کو قرض کے بوجھ سے نکلنے میں مدد کرنے کی خواہش ظاہر کی ہے۔ فرانسیسی صدر نے کہا ”ہم سوڈان پر واجب الادا تمام قرض معاف کرنے کے حق میں ہیں اور چاہتے ہیں کہ دیگر ممالک بھی ایسا ہی کریں کیونکہ یہ سوڈان کو قرض کے بوجھ سے نجات دلانے کے لیے ضروری ہے۔"" پیرس کی اس میٹنگ میں موجود جرمن وزیر خارجہ ہائیکو ماس نے بھی سوڈان کو قرض کے بوجھ سے راحت دلانے کا اعلان کیا۔ انہوں نے اس بات کی تصدیق کی کہ برلن نے سوڈان کو آئی ایم ایف کا قرض ادا کرنے کے لیے ایک سو دس ملین ڈالر دینے کا عہد کیا ہے۔ جرمنی نے باہمی قرض میں راحت دینے کے لیے 390 ملین یورو کی مزید پیش کش کی ہے۔ فرانسیسی دارالحکومت کے لیے روانہ ہونے سے قبل ماس نے کہا تھا کہ گزشہ برس جون میں برلن میں منعقد سوڈان کانفرنس میں شرکاء نے اس مشرقی افریقی ملک کو مجموعی طورپر 1.8ارب ڈالر کی مدد دینے کا وعدہ کیا تھا۔  ہائیکو ماس نے مزید کہا کہ جرمنی سوڈان کو قرض سے راحت دلانے کے لیے ”مکمل طور پر مدد کرنے‘‘ کے لیے تیارہے۔ سوڈان کے صدر عبداللہ حمدوک نے بتایا کہ ملک پر تقریباً 60 ارب ڈالر کا قرض ہے اور کورونا وائرس کی وبا سے اس کا معاشی بحران مزید سنگین ہو گیا ہے۔ اس سال کے اوائل میں سوڈان نے امریکا کی مدد سے عالمی بینک کو واجب الادا اپنے قرض کا معاملہ طے کیا تھا۔",سوڈانی صدر عبداللہ حمدوک کے مطابق مشرقی افریقہ کا یہ ملک تقریباً ساٹھ ارب ڈالر کا مقروض ہے۔ فرانس اور جرمنی نے قرض کے بوجھ سے نکلنے میں سوڈان کو مدد کی پیش کش کی ہے۔
 امریکی ریاست کیلیفورنیا کے شہر سیکرامینٹو سے اتوار چودہ اگست کو ملنے والی نیوز ایجنسی روئٹرز کی رپورٹوں میں بتایا گیا ہے کہ چوری کی یہ واردات وسطی کیلی فورنیا میں میرسَیڈ کاؤنٹی کے قصبے وِنٹن میں ہوئی۔ لیکن دونوں نابالغ چوروں نے، جن کی عمریں سترہ سترہ برس ہیں، اس چوری کے بعد ایک ایسی غلطی کی، جو اگر وہ نہ کرتے تو شاید اس مرتبہ پکڑے نہ جاتے۔  Merced کاؤنٹی کے پولیس اہلکار جیسن گوئنز نے روئٹرز کو بتایا کہ ان دونوں نوجوانوں نے پہلے تو اس قصبے میں ایک تعمیراتی منصوبے کی جگہ سے تانبے کی تاریں اور دیگر سامان چوری کیا۔ پھر جب وہ اس سامان کو اپنی گاڑی میں لاد چکے تو ان کی آنکھ لگ گئی۔  جمعہ بارہ اگست اور ہفتہ تیرہ اگست کی درمیانی رات دو بجے پیش آنے والے اس واقعے کے بارے میں پتہ یہ چلا کہ دونوں ملزمان نے، جو پہلے بھی نشے میں تھے، چوری کے بعد گاڑی میں بیٹھ کر ماریجوانا استعمال کرنے کا فیصلہ کیا تو کچھ ہی دیر بعد وہ اپنے ارد گرد کی دنیا سے بےخبر ہو گئے تھے۔  ان دونوں نوجوانوں کو ان کے خلاف مقدمہ درج کر کے گرفتار کر لیا گیا، جس کے بعد صبح ان کے والدین کو اطلاع دی گئی اور نابالغ ہونے کی وجہ سے ضمانت پر رہا کر دیا گیا۔ اس بارے میں روئٹرز نے اپنی رپورٹ میں ان چوروں کے نام ایک طنزیہ یاد دہانی میں لکھا ہے: ’’چوروں کو چوری کے سامان سے بھری گاڑی میں جائے واردات پر تو کبھی نہیں سونا چاہیے۔‘‘,امریکی ریاست کیلیفورنیا میں پولیس نے دو ایسے نوجوان چوروں کو مسروقہ سامان کے ساتھ گرفتار کر لیا، جو چوری کے بعد اپنی گاڑی میں موقع واردات پر ہی سو گئے تھے۔ ان چوروں نے بھنگ کے خشک پتوں سے بھرے سگریٹ پی رکھے تھے۔
خبر رساں ادارے ڈی پی اے نے اپنی ایک رپورٹ میں لکھا ہے کہ جرمن الیکشن سے دو ماہ قبل رونما ہونے والے ہیمبرگ حملے کے باعث مہاجرین کی حکومتی پالیسی پر ایک نئی بحث شروع ہو گئی ہے۔ یہ امر اہم ہے کہ جرمن حکومت کو مسترد شدہ پناہ کے متلاشی افراد کو ملک بدر کرنے میں کئی مشکلات کا سامنا ہے۔ برلن حکومت اس قانون میں بہتری کی کوشش کر چکی ہے لیکن اب بھی انتظامی مسائل کے باعث متعلقہ حکام اس تناظر میں مؤثر کارروائی کرنے میں ناکام نظر آتے ہیں۔ ناقدین کے مطابق جرمنی کے آئندہ وفاقی پارلیمانی انتخابات میں مہاجرین اور سلامتی کا معاملہ انتہائی اہم ثابت ہو سکتا ہے۔ تاہم میرکل پرعزم ہیں کہ وہ جرمنی میں مہاجرین کی آمد کے حوالے سے کسی حد کا تعین نہیں کریں گی۔ جرمنی میں نئی منتخب پارلیمان کا پہلا اجلاس الیکشن کے دن کے ایک ماہ کے اندر اندر ہونا ہوتا ہے۔ اس مرتبہ نئی پارلیمان کا اجلاس چوبیس اکتوبر سے قبل ہی منعقد کیا جائے گا۔ اس کے بعد پھر حکومت سازی کا عمل شروع ہوتا ہے۔ مختلف سیاسی پارٹیاں اتحاد کی خاطر مذاکرات شروع کرتی ہیں اور اس عمل کے مکمل ہونے کے بعد ممبر پارلیمان چانسلر کے عہدے کے لیے خفیہ طور پر رائے شماری کرتے ہیں۔,گزشتہ ہفتے ہیمبرگ میں پناہ کے متلاشی ایک فلسطینی حملہ آور کی کارروائی کے نتیجے میں میرکل کی مہاجر پالیسی ایک مرتبہ پھر زیر بحث آ گئی ہے۔ کیا یہ نئی بحث ستمبر کے وفاقی پارلیمانی انتخابات کے نتائج پر اثر انداز ہو سکتی ہے؟
 سب سے پہلے تو باراک اوباما کو امریکا کے بجٹ خسارے اور ٹیکسوں کے سُلگتے ہوئے مسائل سے واسطہ پڑے گا جبکہ انہیں اپنی انتظامی ٹیم کے لیے نئے امیدوارں کا بھی انتخاب کرنا ہو گا۔  وائٹ ہاؤس کے مطابق 17 سے 20 نومبر تک باراک اوباما میانمار، کمبوڈیا اور تھائی لینڈ کا دورہ کریں گے۔ باراک اوباما کمبوڈیا اور میانمار کا دورہ کرنے والے پہلے امریکی صدر ہوں گے۔ اس دورے کا مقصد ان جنوب مشرقی ایشیائی ملکوں کے ساتھ تعلقات کو معمول پر لانا بتایا گیا ہے۔  امریکا میں بجٹ کے مسائل سر اُٹھائے کھڑے ہیں۔ باراک اوباما زیادہ کمائی کرنے والے شہریوں پر زیادہ ٹیکس لگاتے ہوئے حکومتی ریونیو میں اضافہ کرنا چاہتے ہیں لیکن ابھی تک باراک اوباما کی مخالف ری پبلکن پارٹی اس کی مخالفت کر رہی ہے۔ امریکی ایوان نمائندگان میں ری پبلکن کو غلبہ حاصل ہے۔  امریکا میں باراک اوباما کے دوبارہ صدر منتخب ہونے کے بعد ریپبلکن پارٹی نے بجٹ کے مسئلے پر مذاکرات کرنے کا عندیہ دیا ہے۔ ایوان نمائندگان میں ریپبلکن پارٹی سے تعلق رکھنے والے اسپیکر جان بوہینر نے کہا کہ ری پبلکنز ٹیکسوں کے نظام کو بہتر بنانے کے لیے ’صحیح شرائط کے تحت‘ بات چیت کرنے پر تیار ہیں۔ یہ ’صحیح شرائط‘ کیا ہیں، اس کا فیصلہ ابھی ہونا ہے۔ اگر ریپبلکن پارٹی اور باراک اوباما ملکی بجٹ خسارے کو پورا کرنے کے لیے قرضوں کی حد مقرر کرنے میں ناکام رہے تو اگلے برس امریکا ایک مرتبہ پھر کساد بازاری کا شکار ہو سکتا ہے اور تب اقتصادی مسائل سے نمٹنا باراک اوباما کے لیے آسان نہیں ہوگا۔,دوبارہ صدر منتخب ہونے کے بعد باراک اوباما جمعرات کو دوبارہ اپنے دفتر پہنچے۔ ان کے پہلے دن کا آغاز تو مبارکباد کے پیغامات سے ہوا لیکن آنے والے دنوں میں انہیں بڑے چیلنجوں کا سامنا رہے گا۔
پاکستانی وزارت خارجہ کا کہنا ہے کہ جواد ظریف اپنے اس دورے میں اپنے پاکستانی ہم منصب شاہ محمود قریشی کے ساتھ ملاقات کریں گے، اس کے علاوہ بتایا گیا ہے کہ وہ نئے وزیراعظم عمران خان سے بھی ملیں گے جب کہ ان کی ملاقات پاکستانی فوجی سربراہ جنرل قمر جاوید باجوہ سے بھی ہو گی۔ پاکستانی اخبار ڈان نے اپنے ایک ٹوئٹر پیغام میں لکھا ہے کہ جواد ظریف پاکستان میں نئی حکومت کے قیام کے بعد وہ پہلے غیرملکی وزیرخارجہ ہیں، جو نئی پاکستانی قیادت سے ملنے پہنچے ہیں۔ آج ہی جاپان کے وزیرمملکت برائے خارجہ امور بھی اسلام آباد پہنچ رہے ہیں، جہاں وہ پاکستانی وزیرخارجہ سے ملاقات کریں گے۔ بدھ کے روز امریکا کی جانب سے تصدیق کی گئی تھی کہ امریکی وزیرخارجہ مائیک پومپیو اور جوائنٹ چیفس آف اسٹاف کمیٹی کے چیئرمین جنرل جوزت ڈنفورڈ اگلے ہفتے پاکستان پہنچیں گے اور نومنتخب وزیراعظم عمران خان سے ملیں گے۔  ,ایرانی وزیرخارجہ جواد ظریف اسلام آباد پہنچ گئے ہیں۔ ملک میں نئی حکومت کے قیام کے بعد وہ پہلے غیرملکی سرکاری عہدے دار ہیں، جو پاکستان پہنچے ہیں۔
"معروف سیاسی تجزیہ نگار سہیل وڑائچ کا کہنا ہے کہ پی ٹی آئی کی فتح کے پیچھے کئی عوامل کار فرما ہیں۔ انہوں نے ڈی ڈبلیو کو بتایا، ""2018 کے عام انتخابات میں پی ٹی آئی کی کامیابی کے بعد آزاد کشمیر کے بہت سے روایتی سیاستدانوں نے پی ٹی آئی کی طرف رُخ کر لیا تھا اور پی ٹی آئی نے ان سیاستدانوں کو اپنی پارٹی میں جگہ دی۔ اس کے علاوہ یہ روایت بھی رہی ہے کہ جو بھی سیاسی جماعت اسلام آباد میں حکومت بناتی ہے آزاد کشمیر اور گلگت بلتستان میں بھی اسی کی حکومت ہوتی ہے کیونکہ وہاں کے عوام سوچتے ہیں کہ سارے ترقیاتی منصوبے موجودہ حکومت کے پاس ہوتے ہیں جب کہ افسر شاہی کے تمام افراد بھی پاکستان سے آتے ہیں۔‘‘ کئی ناقدین کا خیال ہے کہ پاکستان کے زیر انتظام کشمیر میں نون لیگ کی شکست نواز شریف کے بیانیے کی شکست ہے اور یہ اس بات کی بھی عکاس ہے کہ ملک کی طاقتور فوج میاں صاحب سے خوش نہیں ہے۔ ڈاکٹر توقیر گیلانی کا کہنا تھا کہ اگر مستقبل میں انتخابات شفاف بنانا ہے تو مہاجرین کی نشستیں ختم کی جائیں، ''آزاد کشمیر کے انتخابات میں مہاجرین کی نشستوں نے ہمیشہ اہم کردار ادا کیا ہے اور اب یہ نشستیں کسی بھی الیکشن کے لیے فیصلہ کن بن گئی ہے۔ پی ٹی آئی نے بھی مہاجرین نشستوں پر بڑے پیمانے پر کامیابی حاصل کی ہے۔ ان نشستوں پر ووٹوں کی تعداد بھی بہت کم ہے لہٰذا نشستوں کا کوئی جواز نہیں ہے انہیں ختم کیا جائے۔‘‘",پاکستانی زیر انتظام کشمیر میں انتخابات پر ن لیگ کی شکست اور پی ٹی آئی کی فتح سے ملک کے کئی حلقوں میں اسٹیبلشمنٹ کے سیاسی کردار، انتخابات میں دھاندلی، پیسے کے استعمال اور ن لیگ کے سیاسی مستقبل کے حوالے سے بحث چھڑ گئی ہے۔
 ترکی امریکا کی سربراہی میں قائم اُس اتحاد میں شامل ہونے سے انکار کرتا رہا ہے، جو عراق اور شام میں اسلامک اسٹیٹ کے خلاف فضائی کارروائیوں میں مصروف ہے۔ آئی ایس کے خلاف بمباری کے تازہ واقعات ترکی کی اس حکمت عملی میں تبدیلی کا اشارہ دیتے ہیں۔  ترک وزیر اعظم احمد داؤد اولُو نے بھی دہشت گردوں کی تین پناہ گاہوں کی تباہی کی تصدیق کی ہے۔ حکام نے یہ بھی بتایا ہے کہ ترک جنگی طیاروں نے اس دوران شامی فضائی حدود کی خلاف ورزی نہیں کی۔ اس سے قبل ترک فوج کے ٹینک بھی شام میں آئی ایس کی پناہ گاہوں کو نشانہ بنا چکے ہیں۔ ترکی کی شام سے ملنے والے سرحد پر جمعرات کو حالات اُس وقت کشیدگی اختیار کر گئے تھے، جب آئی ایس کے عسکریت پسندوں کے ساتھ فائرنگ کے تبادلے میں ایک ترک فوجی ہلاک اور دو زخمی ہو گئے تھے۔  دوسری جانب ترک پولیس نے ملک میں آئی ایس سمیت دیگر دہشت گرد گروپوں کے خلاف ایک بڑا آپریش شروع کر دیا ہے۔ اس دوران استنبول سمیت بارہ مختلف صوبوں میں چھاپے مارے گئے اور تقریباً ڈھائی سو افراد کو حراست میں لے لیا گیا۔ سرکاری خبر رساں ادارے انادُولو کے مطابق ان کارروائیوں میں پانچ ہزار کے قریب پولیس اہلکاروں نے حصہ لیا۔ اس دوران کالعدم کردستان ورکرز پارٹی کے کارکنوں کی گرفتاریوں کی بھی اطلاعات ہیں۔ انادُولو کے مطابق استنبول سے گرفتار کیے جانے والے 98 افراد میں کم از کم 36 غیر ملکی بھی شامل ہیں۔,ترکی میں انسداد دہشت گردی کے سلسلے میں چھاپوں کے دوران بڑے پیمانے پر گرفتاریوں کی اطلاعات ہیں۔ اسی دوران ترک جنگی طیاروں نے شام میں اسلامک اسٹیٹ کے ٹھکانوں پر بمباری بھی کی ہے۔
 شورش زدہ افریقی ملک وسطی افریقی جمہوریہ کے دارالحکومت بنگوئی میں تشدد کے تازہ واقعات کے دوران اسی ویک اینڈ پر تیرہ افراد کی ہلاکت کا بتایا گیا ہے۔ تین افراد کل اتوار کی سہ پہر میں قتل ہوئے۔ ان میں دو مسلمانوں کو مشتعل مسیحی گروپوں نے دو مختلف مقامات پر ہلاک کیا جبکہ مسلمانوں نے بھی ایک مسیحی کو اس شک پر مار ڈالا کہ اُس نے مسجد پر دستی بم پھینکا تھا۔ ہفتہ اور اتوار کو شہر میں لوٹ مار کا سلسلہ بھی جاری رہا اور کئی عمارتوں کو بھی بلوائیوں تے آگ لگائی۔  تجزیہ کاروں کے خیال میں پرتشدد واقعات میں تسلسل کے تناظر میں وسطی افریقی جمہوریہ کے مسلمانوں کو انتہائی سنگین اور پرخطر حالات کا سامنا ہے۔ ہزاروں مسلمان اپنے گھر بار چھوڑ کر محفوظ مقامات پر منتقل ہونے پر مجبور ہو چکے ہیں۔ ابھی تک ہلاک ہونے والے مسلمانوں کی درست تعداد کا تعین نہیں کیا جا سکا ہے۔ افراتفری کے شکار اس افریقی ملک میں فرانسیسی فوجیوں کے علاوہ افریقی امن دستے بھی موجود ہیں لیکن مسلمان آبادی کے حالات بہتر نہیں ہو پا رہے اور مسلح مسیحی ملیشیا کے اراکین حملے کرنے کا کوئی موقع نہیں چھوڑ رہے۔ ہیومن رائٹس واچ کے پیٹر بُوکیرٹ کے مطابق اِس وقت ضرورت اِس امر کی ہے کہ ہلاکتوں کے سلسلے کو فوری طور پر روکا جائے۔,اسی ویک اینڈ پر وسطی افریقی جمہوریہ میں عبوری پارلیمنٹ کے ایک رکن سمیت تیرہ سے زائد افراد کو ہلاک کر دیا گیا۔ مذہبی منافرت کے باعث مختلف علاقوں کے مسلمان خوف و ہراس میں زندگی بسر کرنے پر مجبور ہیں۔
جاپان میں سکول کی طالبات 1920 میں سکول جاتے ہوئے ماسک پہنے ہوئے ہیں۔ 1918 کی فلو کے بارے میں اندازہ ہے کہ اس نے دنیا کی ایک تہائی آبادی کو متاثر کیا 'عالمی وباؤں کی ماں' کے نام سے جانی جانے والی اس وبا کے ہاتھوں 1918 سے 1920، محض دو برس، کے دوران دو سے پانچ کروڑ افراد لقمۂ اجل بنے۔ زیادہ خرابی اس لیے بھی ہوئی کہ ہسپانوی فلو نے ایسے انداز میں وار کیا جو اس سے پہلے فلو کی عالمی وباؤں میں بھی دیکھنے میں نہیں آیا تھا، مثلاً 1889-90 کی وبا سے دنیا بھر میں 10 لاکھ سے زیادہ افراد ہلاک ہوئے تھے۔ امریکا کی ہارورڈ یونیورسٹی کے محقق فرینگ برّو کی 2020 میں کی گئی تحقیق میں اندازہ لگایا ہے کہ ہسپانوی فلو نے امریکا کی عشاریہ پانچ فیصد آبادی (ساڑھے پانچ لاکھ افراد) کو متاثر کیا تھا جبکہ انڈیا میں پانچ عشاریہ دو فیصد (ایک کروڑ 70 لاکھ افراد) اس کی زد میں آئے تھے۔ برطانیہ کے ایک کارخانے میں خواتین کام کر رہی ہیں۔ پہلی عالمی جنگ اور ہسپانوی فلو میں مردوں کی بڑی تعداد کے ہلاک ہونے کی وجہ سے خواتین کو ملازمتیں اختیار کرنے کا موقع ملا وہاں مئی کے مہینے میں ہسپانوی فلو کی وبا پھوٹی اور اس نے وہاں موجود انگریزوں کے مقابلے میں مقامی افراد کو زیادہ متاثر کیا۔ اعداد و شمار سے پتا چلتا ہے کہ نچلی ذات کے تصور کیے جانے والے ہندوؤں میں ہلاکتوں کا تناسب ایک ہزار میں 61.6 تھا جبکہ یورپی شہریوں میں ہر ایک ہزار میں نو افراد ہلاک ہوئے۔ اس نے اپنے اداریے میں لکھا: 'کسی بھی دوسرے مہذب ملک کی حکومت ایک انتہائی بھیانک اور مہلک وبا کے خلاف ایسی نااہلی کا مظاہرہ نہ کرتی جیسا کہ انڈیا کی حکومت نے کیا ہے۔' 'یہ براہ راست عالمی وبا کا نتیجہ تھا جس کے دوران عوامی صحت کے شعبے سے وابستہ حکام کو یا کابینہ کے اجلاسوں میں شریک ہی نہیں کیا گیا، یا پھر انھیں رقم اور اختیارات کے لیے دوسرے محکموں کے رحم و کرم پر چھوڑ دیا گیا۔' ایک مہینے کے بعد فلاڈیلفیا میں 10 ہزار سے زیادہ افراد وبا کی وجہ ہلاک ہو چکے تھے۔ سینٹ لوئیس میں مرنے والوں کی تعداد 700 سے بھی کم تھی۔ سنہ 1918 کے لاک ڈاؤن کا تجزیہ کرنے والے امریکی ماہرین معاشیات نے اپنی تحقیق سے یہ نتیجہ اخذ کیا ہے کہ جن شہروں میں ان اقدامات پر سختی سے عمل کیا گیا وہاں عالمی وبا کے خاتمے ک بعد معاشی بحالی بھی تیزی سے ہوئی۔ اس کا ایک سبب تو پہلی عالمی جنگ ہے جس کے دوران کئی حکومتوں نے زمانۂ جنگ میں اس سے ہونے والے نقصان سے متعلق خبروں کی اشاعت پر پابندی عائد کر دی تھی۔,سنہ 1918 سے 1920 کے دوران پوری دنیا کو فلو (زکام) کی ایسی وبا نے اپنی لپیٹ میں لیا جس سے دنیا کی ایک تہائی سے زیادہ آبادی متاثر ہوئی۔ اس کے خاتمے تک دو سے پانچ کروڑ افراد ہلاک ہوئے۔ اس وبائی حالت کے بعد دنیا کس روپ میں سامنے آئی، اور کیا ایسے اشارے ہیں جو ہمیں کوروناوائرس کے بعد کی دنیا کے خدوخال کا پتہ دے سکیں؟
 کہتے ہیں کہ دنیا بھر میں ہر سال جنوری میں لوگوں کی ایک بڑی تعداد اپنا وزن کم کرنے اور خود کو فٹ رکھنے کے منصوبے بناتی ہے۔ اپنے مقصد کوحاصل کرنے کے لیے یہ لوگ فوری طور پر اپنی خوراک کم کر دیتے ہیں، فاقے کرنے لگتے ہیں اور مختلف مشروبات کے ذریعے اپنی بھوک کو قابو کرنے کی کوشش کرتے ہیں۔ تاہم تھوڑے دنوں بعد اس سخت معمول پر عمل کرنا ممکن نہیں رہتا۔ ڈاکٹروں اور غذائی امور کے ماہرین کا کہنا ہے کہ فیڈ ڈائٹ کے ذریعے بھی وزن کم کیا جا سکتا ہے۔ ایک محقق مارک بیری کے بقول ’ Paleo diet ‘ آج کل بہت زیادہ مشہور ہے۔ ان کے بقول اس طریقہ کار کا مطلب یہ ہے کہ وہ غذا، جسے زمین یا پانی میں شکار کر کے یا تلاش کر کے حاصل کیا جا سکتا ہو، اسے کھایا جائے۔ اس میں گوشت، مچھلی اور دیگر اشیاء کے علاوہ سبزیاں اور پھل بھی شامل ہیں۔ بیری مزید کہتے ہیں کہ وزن گھٹانے کے ليے مختلف قسم کی ڈائٹس کے انسانی جسم پر بالکل مختلف اثرات مرتب ہوتے ہیں۔ وہ کہتے ہیں کہ یہ ایک صبر آزما اور طویل المدتی کام ہے اور اس سلسلے میں کوئی جادوئی فارمولا نہیں ہے۔ برطانوی نیوٹریشن فاؤنڈیشن کی سربراہ جوڈی بٹرس کہتی ہیں کہ وزن کم کرنے کے لیے مختلف طریقے آزمائے جا رہے ہیں اور ان میں سے کچھ بہت زیادہ مقبول بھی ہیں۔ ان کے بقول ایسا کوئی بھی جائزہ موجود نہیں ہے کہ ڈائٹ کرنے کا کون سا طریقہ سب سے کامیاب ہے۔,ہر سال جنوری میں موٹاپے کے شکار زیادہ تر لوگ اپنا وزن کم کرنے کا فیصلہ کرتے ہیں۔ ماہرین کہتے ہیں کہ اس حوالے سے فیڈ ڈائٹنگ بھی ایک کارآمد طریقہ ہو سکتی ہے۔
تين مارچ کو جرمن نيوی نے نوافراد کوايک جہاز پر حملہ کرنے کی کوشش کے دوران حراست ميں لے ليا۔ جرمنی کی کيل يونيورسٹی ميں بحری قوانين کے ماہر پروفيسرپرويلس نے کہا کہ جرمن بحريہ نے يہ کارروائی اس دائرے کے اندر کی جوجرمن پارليمنٹ نے اس کے لئے مقرر کيا ہے۔ ’’ ان جہازوں کا کام قزاقوں کے حملے کی صورت ميں صرف ہنگامی مدد دينا نہيں ہے۔ انہيں قزاقوں سے لڑائی کا اختيارديا گيا ہے۔ جہازصوماليہ کے ساحل کے قريب خليج عدن ميں گشت کرتے رہتے ہيں اور وہ بحری ڈاکوؤں کے مسئلے کو حل کرنے کے لئے ہرقسم کا اقدام کرتے ہيں۔‘‘ يہ بات، خليج عدن ميں نو افراد کی گرفتاری کے بعد سے جرمنی ميں گرما گرم بحث کا سبب بنی ہوئی ہے۔ چار مارچ کو، قانون، امورداخلہ، خارجہ اموراوردفاع کی وزارتوں کا ايک کميشن مقررکيا گيا ہے جو اس تاحال يکتا نوعيت کے معاملے کی چھان بين کرے گا اور زير حراست افراد کے مستقبل کے بارے ميں فيصلہ کرے گا۔ وزارت داخلہ کے ترجمان نے کہا کہ بحری قزاقوں کو عدالتی کارروائی کے لئے جرمنی لانے کے سلسلے ميں کسی قسم کے قوانين موجود نہيں ہيں۔ واردات سے جرمنی کا کافی حد تک تعلق نہيں ہے نہ جرمن شہريوں پر حملہ کيا گيا اور نہ ہی جرمن اشياء کو کوئی نقصان پہنچايا گيا، کيونکہ جہازجرمن پرچم استعمال نہيں کررہا تھا۔ ,پچھلے دنوں جرمن نيوی نے صوماليہ کے ساحل کے قريب نوافراد کو بحری قزاقی کے شبے میں گرفتار کرليا۔ اب جرمنی ميں يہ بحث جاری ہے کہ ان افراد کے خلاف قانونی کارروائی کے لئے کيا گنجائش اور ضوابط موجود ہیں۔
"میرا خیال ہے کہ اس برس عورت مارچ میں خواتین کی شمولیت گزشتہ برسوں کے مقابلے میں زیادہ رہے گی۔ ہر سال کسی نئے مسئلے کو اجاگر کرتا کوئی نیا نعرہ مساتہ آتا ہے اور مردوں کی بڑی تعداد شاید یہ سمجھ کر بلبلا اٹھتی ہے کہ ""ہے اپنا دل تو آوارہ "" اصل میں خوش گمانی و خوش فہمی یہاں سے شروع ہوتی ہے کہ ارے یار، تمہارا دل آوارہ ہے تو مجھ پہ کیوں نہیں آ جاتا، مجھے آوارہ دل ہی تو چاہیے کیونکہ میں نے شادی تو اماں کی پسند سے ہی کرنا ہے  لیکن آوارگی کے لیے تم سے اچھا کوئی نہیں۔ مغرب کے پب تو بے چاری ان عورتوں کی روزی کا اڈا ہوتے ہیں۔ ہماری عورتیں تو بس محبت کے فریب پہ بھی کام چلا لیتی ہیں۔ ہماری بیویوں کو بھی برا نہیں سمجھتیں، یہ مغرب کی عورت تو ہے نہیں، جس کے حقوق ان کی ریاست دیتی ہے۔ یہ تو ہماری عورت ہے، اس کا ٹیکس تو اس کے ابا بھی نہیں دیتا۔ پھر چند سال اور بڑی ہوتی ہوں بلوغت کی عمر قریب آتی ہے۔ میں اپنے جسم کے تغیر سے پہلے ہی ذہنی مطابقت نہیں کر پا رہی ہوتی کہ مرد ہی کیا عورتوں کی نگاہیں بھی اس تغیر کو حسرت و تمنا بھری نگاہوں سے دیکھتے ہوئے اسے چھونے کی متمنی ہوتی ہیں۔ پولیو کے خلاف مہم میں خواتین کا کردار اہم تصور کیا جا رہا ہے۔ شدت پسند حلقوں کی جانب سے دی جانے والی دھمکیوں اور حملوں کے باوجود اس مہم میں کئی ہزار خواتین حصہ لے رہی ہیں۔ پاکستان میں فیشن کی صنعت روز بروز ترقی کر رہی ہے۔ اسی حوالے سے ہونے والے فیشن شُوز بھی اب معمول کا حصہ ہیں اور ان کے انتظام سے سے لے کر آرائش تک ہر جگہ خواتین جلوہ گر نظر آتی ہیں۔", مارچ جہاں ہمارے علاقوں میں بہار کی آمد کی نوید لاتا ہے۔ وہیں اس مہینے ایک دن عورت کا بھی آتا ہے، جیسے ہم خواتین کا عالمی دن کہتے اور مانتے ہیں۔ ہمارے ہاں کچھ عرصے سے اس دن عورت مارچ کافی جوش وخروش سے ہوتا ہے۔
 بیس میٹر قُطر کا آٹھ میٹر گہرا یہ جوہڑ اب ایک پچاس میٹر چوڑے اور تیس میٹر گہرے دیو ہیکل گڑھے کی شکل اختیار کر چکا ہے، جسے دیکھ کر ہول آتا ہے۔ اس گاؤں کے باسی جب اپنے پرانے جوہڑ کی جگہ اس ہیبت ناک گڑھے کو دیکھتے ہیں تو انہیں اپنی آنکھوں پر یقین نہیں آتا۔ یہ سارا منظر کسی سائنس فکشن فلم کا حصہ معلوم ہوتا ہے کہ کیسے ایک گہرے گڑھے نے پانی، اُس میں موجود مچھلیوں، حتیٰ کہ آس پاس کے تمام درختوں کو بھی نگل لیا۔  اس گاؤں کے ایک باسی جمال حسن نے بتایا: ’’اِس واقعے سے صرف ایک روز قبل مَیں یہاں بیٹھا پلم برینڈی کی چُسکیاں لگا رہا تھا کہ یکایک ہر طرف افراتفری پھیل گئی۔ مچھلیوں نے اچھلنا کودنا شروع کر دیا اور بید کا بڑا درخت یوں غائب ہوا، جیسے اُسے کسی نے ہُک ڈال کر جھٹکے سے زمین کے اندر کھینچ لیا ہو۔‘‘  ایک اور پُر اَسرار توجیہ یہ پیش کی جا رہی ہے کہ ایک ماہ پہلے انتقال کر جانے والا اس جوہڑ کا مالک اِسے اپنے ساتھ لے گیا ہے۔ گاؤں کے ایک باسی رزاق موتانِچ نے بتایا: ’’حسن نے مرنے سے چند ہی روز پہلے کہا تھا کہ جب مَیں مروں گا تو سب کچھ اپنے ساتھ لے جاؤں گا۔ جس رات اُس کا انتقال ہوا، اُس کی بیٹی نے اُسے جوہڑ کے کنارے چلتے دیکھا تھا۔‘‘,بوسنیا ہیرسیگووینا کے ایک گاؤں سانیچا کے باہر ایک جوہڑ تھا جس کے کنارے قطار در قطار بید کے درخت لگے تھے اور وہاں بچے مچھلیاں پکڑا کرتے تھے۔ اب زمین اس جوہڑ کو اس کے پانی، مچھلیوں اور کنارے پر لگے درختوں سمیت نگل چکی ہے۔
خبر رساں ادارے ڈی پی اے نے سفارتی ذرائع کے حوالے سے بتایا ہے کہ پاکستانی وزیر خارجہ شاہ محمود قریشی ہفتے کے دن افغان دارالحکومت کابل کا دورہ کر رہے ہیں۔ اس دورے کے دوران وہ ایک اہم میٹنگ میں اپنے چینی اور افغان ہم منصبوں سے ملاقات کریں گے۔ بتایا گیا ہے کہ اس ملاقات میں افغانستان اور علاقائی سطح پر سکیورٹی اور ترقیاتی منصوبوں پر گفتگو کی جائے گی۔ افغان صدر اشرف غنی کے نائب ترجمان شاہ حسین مرتضیٰ نے میڈیا کو بتایا ہے کہ ہفتے کے دن ہونے والی اس ملاقات میں علاقائی سطح پر اقتصادی ترقی سے لے کر انسداد دہشت گردی جیسے تمام معاملات پر گفتگو ہو گی۔ ان تینوں ممالک کے وزرائے خارجہ کی یہ ملاقات اپنی نوعیت کی دوسری رابطہ کاری ہے۔ اس ملاقات کے بعد پاکستانی وزیر خارجہ شاہ محمود قریشی افغان صدر اشرف غنی سے بھی ملاقات کریں گے۔ پاکستانی وزیر خارجہ شاہ محمود قریشی نے کابل روانگی سے قبل اسلام آباد میں صحافیوں سے گفتگو میں کہا، ’’پاکستان اور چین دونوں ہی افغانستان میں امن، خوشحالی اور ترقی کی خواہش رکھتے ہیں۔‘‘ قریشی کا مزید کہنا تھا کہ وہ دوستی اور امن کا پیغام لے کر افغانستان جا رہے ہیں۔ سفارتی حلقوں میں اس میٹنگ کو اہم قرار دیا جا رہا ہے۔,پاکستانی وزیر خارجہ شاہ محمود قریشی  افغانستان کا دورہ کر رہے ہیں، جہاں وہ اپنے افغان اور چینی ہم منصبوں کے ساتھ ایک اہم میٹنگ کریں گے۔ علاقائی سطح پر قیام امن کی خاطر اپنی نوعیت کی یہ دوسری ملاقات ہے۔
 لیبیا کی قومی اسمبلی کا سرکاری نام نینشل کانگریس ہے اور اس کے اسپیکر کے عہدے کو صدر کا نام دیا گیا ہے۔ جمعرات کی شام ہونے والی رائے شماری میں دو سو رکنی ایوان نے معزول و مقتول آمر معمر القذافی کے سخت ناقد اور کھلے مخالف محمد المقریف کو اپنا صدر چن لیا۔ اعتدال پسند محمد المقریف کا تعلق نیشنل فرنٹ پارٹی سے ہے۔ نیشنل کانگریس کے صدر کے طور پر وہ اپنے ملک کے قائم مقام صدر بھی ہوں گے۔ اس مناسبت سے یہ طے ہونا ابھی باقی ہے کہ ان کے اختیارات کی حد کتنی ہو گی۔ پارلیمنٹ کے اسپیکر کی سیاسی جماعت قذافی کے خلاف قدیمی تحریک کی ایک شاخ تصور کی جاتی ہے۔  اب اگلے مرحلے پر اسمبلی نے منتخب ہونے والے صدر محمد المقریف کے دو نائبین کا انتخاب کرنا ہے۔ لیبیا کے پہلے آزادانہ انتخابات کے بعد معرض وجود میں آنے والی اسمبلی نے بدھ کی رات اپنی عملی زندگی کے سفر کا آغاز کر دیا۔ اس کے وجود میں آنے کے بعد قومی عبوری کونسل تحلیل کر دی گئی ہے۔ اس دستور ساز اسمبلی کا سب سے اہم مشن لیبیا کے لیے نئے دستور کو ضبط تحریر میں لانا ہے۔ اس مقصد کے لیے نیشنل کانگریس کے دو سو اراکین میں سے ایک ساٹھ رکنی کمیٹی بنائی جائے گی۔ اس کے علاوہ حکومتی نظام کو چلانے کے لیے ایک وزیراعظم کا انتخاب بھی کیا جائے گا۔ نئے دستور کی منظوری کے بعد لیبیا میں نئے انتخابات کا بھی انعقاد کیا جائے گا۔,شمالی افریقی ملک لیبیا میں دستور ساز اسمبلی نیشنل کانگریس نے جمعرات کے روز اپنے اسپیکر کا انتخاب کر لیا۔ پارلیمان میں شام کے وقت ہونے والی پولنگ میں قذافی کے سخت مخالف محمد المقریف کو بطور اسپیکر منتخب کیا گیا۔
نیویارک میں قائم ہیومن رائٹس واچ نے صنعا حکام پر زور دیا ہے کہ شہریوں کے خلاف کسی بھی حملے کی باقاعدہ اور منصفانہ تحقیقات کی جائیں۔ اس تنظیم نے فریقین پر زور دیا ہے کہ وہ شہریوں کے تحفظ کے لئے بین الاقوامی قوانین کا احترام کریں۔ اقوام متحدہ کے کمیشن برائے مہاجرین اور انٹرنیشنل کمیٹی آف دی ریڈ کراس نے بھی شہریوں کو تحفظ فراہم کرنے پر زور دیا ہے۔  عینی شاہدین کاکہنا ہے کہ یمن کے شمالی علاقے میں جمعرات کو پناہ گزینوں کے ایک عارضی کیمپ پر فضائی حملے کے دوران بڑی تعداد میں بچوں اور خواتین سمیت 87 شہری ہلاک ہو ئے۔ یہ حملہ صوبہ امران میں ادی کے شورش زدہ علاقے میں ہوا، جہاں فوج باغیوں کے خلاف آپریشن 'اسکارچ ارتھ' میں مصروف ہے۔ یہ آپریشن 11 اگست سے جاری ہے۔ باغی اقوام متحدہ کے سیکریٹری جنرل بان کی مون کے نام ایک خط میں غیرمشروط فائربندی کی پیش کش بھی کر چکے ہیں۔ تاہم یمنی حکام کا کہنا ہے کہ باغی فائربندی کی پہلے سے موجود حکومتی پیش کش میں درج چھ شرائط پر عمل کریں، جن میں ان سے مکمل طور پر غیرمسلح ہونے کے لئے بھی کہا گیا ہے۔  اقوام متحدہ کے کمیشن برائے مہاجرین کا کہنا ہے کہ یمنی شہر صعدہ میں انسانی صورت حال انتہائی ڈرامائی رُخ اختیار کر چکی ہے، جو حالیہ آپریشن کے دوران دیگر علاقوں سے کٹ چکا ہے۔ کمیشن کا کہنا ہے کہ صعدہ میں پانی اور بجلی جیسی بنیادی سہولتیں دستیاب نہیں ہیں جبکہ خوراک کے ذخائر ختم ہو رہے ہیں۔,حقوق انسانی کی عالمی تنظیم 'ہیومن رائٹس واچ' اور اقوام متحدہ کے ادارہ برائے مہاجرین نے یمن میں ایک فضائی حملے کے دوران 80 سے زائد شہریوں کی مبینہ ہلاکت پر تشویش ظاہر کی ہے۔
دھرپد گائیکی میں حاصل کی گئی تربیت ہی نے مہدی حسن کو غزل گائیکی میں ایک منفرد انداز بخشا۔ وہ راگ داری پر بھی مکمل عبور رکھتے تھے۔ کئی محافلِ موسیقی میں ملتے جلتے راگوں کے فرق کو اپنے سامعین کے لیے آسان فہم انداز میں بیان کرنے سے گریز نہیں کرتے تھے۔ اسی طرح ان کے گائے ہوئے فلمی گیت بھی شاندار خیال کیے جاتے ہیں۔ مشہور زمانہ بھارتی گلوکارہ لتا منگیشکر نے یہاں تک کہہ دیا تھا کہ مہدی حسن کے گلے میں بھگوان بولتا ہے۔ موسیقی کے ماہرین کا اتفاق ہے کہ مہدی حسن نے مشہور غزل گانے والوں کے عہد میں ایک منفرد اسلوب کو متعارف کرایا اور اپنی صلاحیتوں کا لوہا منوابا۔ ماہرین کا یہ بھی متفقہ خیال ہے کہ وہ پیدائشی فنکار تھے اور اُن کو ودیعت کی گئی قدرتی صلاحیتیں وقت کے ساتھ ساتھ اور ان کے مسلسل ریاض سے نکھرتی چلی گئیں۔ مہدی حسن خان تیرہ جون سن 2012 کو انتقال کر گئے تھے لیکن اُن کے بعد پیدا ہونے والے خلا کو پورا کرنے کے لیے کوئی اور فنکار اب تک دکھائی نہیں دیتا۔ ایک تاثر یہ بھی ہے کہ جس طرح پاکستان میں جمالیاتی فنون کو زوال کا سامنا ہے، ایسے میں کسی اور مہدی حسن کے ابھرنے کی کوئی گنجائش نہیں ہے۔ دوسری جانب بھارت میں بھی بظاہر کلاسیکی موسیقی کی ترویج تو جاری ہے، لیکن غزل گائیکی کا میدان خالی ہے۔ جگجیت سنگھ کے انتقال کے بعد وہاں بھی غزل گائیکی اجڑتی ہوئی دیکھی جا رہی ہے۔,مہدی حسن غزل گائیکی میں بے مثال مہارت کے حامل انتہائی منفرد فنکار تھے۔ وہ اپنی راگ داری کی بے پناہ صلاحیتوں کا جس انداز میں استعمال کرتے تھے، اس کی مثال دینا انتہائی مشکل ہے۔
 سری لنکا میں تامل ٹائیگرز کے خلاف حکومتی فوج کی مکمل فتح کے پانچ سال مکمل ہو گئے ہیں۔ پانچ سال قبل تامل ٹائیگرز کے لیڈر پربھاکرن کو ہلاک کرنے پر حتمی فتح کا اعلان کیا گیا تھا۔ آج اِس فتع کے سلسلے میں خصوصی پریڈ کا اہتمام کیا گیا۔ مغربی سفیر ان حکومتی تقریبات سے دور ہی رہے لیکن صدر راجا پاکسے نے بین الاقوامی تنقید کے سامنے جھکنے سے گریز کرتے ہوئے اپنی کامیابی پر اظہار تفاخر کیا۔ آج کی خصوصی فوجی پریڈ میں سری لنکن فوج کے ساڑھے سات ہزار فوجیوں نے شرکت کی۔ پریڈ میں ٹینکوں، فوجی طیاروں کے ساتھ ساتھ جنگی کشتیوں کی نمائش بھی کی گئی۔  سنہالی زبان و ثقافت کے گڑھ ماتارا سے راج پکشے نے ٹیلی وژن پر عوام سے خطاب کیا۔ ماتارا صدر کی جائے پیدائش کا مقام بھی ہے۔ اپنی تقریر میں سری لنکن صدر کا کہنا تھا کہ کچھ حکومتیں اِس کامیابی کے حوالے سے گونگی، بہری اور نابینا ہو چکی ہیں اور اُن کی ناپسندیدگی کے باوجود ہر سال اسی تاریخ پر ایسی تقریبات کا اہتمام کیا جاتا رہے گا۔ راجا پاکسے کا یہ بھی کہنا تھا کہ وہ اپنے ملک میں جنگ میں جیت کی فتع کا جشن نہیں منا رہے بلکہ امن حاصل کرنے کی یہ تقریبات ہیں۔,آج اتوار کے روز سری لنکا کی حکومت نے تامل علیحدگی پسندوں کے خلاف فوجی مشن کی مکمل کامیابی کے پانچ سال مکمل ہونے پر خصوصی تقریبات کا انعقاد کیا۔ تقریبات کی قیادت صدر راجا پاکسے کر رہے تھے۔
" ہفتے کے روز روس اور انگلینڈ کے شائقین کے درمیان جنوبی ساحلی شہر مارسے میں ہونے والی جھڑپوں کے بعد اس علاقے میں 3,900 سے زائد پولیس اہلکار تعینات کیے گئے تھے۔ ان جھڑپوں میں لگ بھگ 35 افراد زخمی ہو گئے تھے۔ ايک برطانوی نشرياتی ادارے کے مطابق پولیس رات بھر لیل کی گلیوں میں گشت کرتی رہی اور انگلینڈ سے آئے شائقین کے گروپوں کو ایک سے دوسری جگہ منتقل کرتی رہی۔ فرانسیسی پولیس نے مشتعل افراد کو منتشر کرنے کے لیے آنسو گیس کا استعمال بھی کیا۔  خبر رساں ادارے اے ایف پی کے مطابق بدھ اور جمعرات کی درميانی رات ایک بجے تک لیل کی سڑکیں پر سکون تھیں۔ اس سے قبل بدھ کے روز لیل روانگی کے لیے تیار ایک بس میں 43 روسی افراد کو گرفتار کیا گیا تھا، جن میں سے 11 کو چھوڑ دیا گیا جبکہ باقی مارسے میں پولیس کی حراست میں تھے۔ یوروکپ 2016 کے فٹ بال ٹورنامنٹ میں روسی ٹیم کی معطلی کے خلاف گزشتہ روز روسی وزارتِ خارجہ نے ماسکو میں فرانس کے سفیر ژاں موریس ریپٹ کو بطور احتجاج طلب کیا۔ روسی وزارت خارجہ نے اپنی ویب سائٹ پر جاری ایک بیان میں کہا ہے، ’’ اگر روس مخالف جذبات کو مزید ہوا دی گئی تو اس سے روس اور فرانس کے باہمی تعلقات کافی حد تک خراب ہونے کا امکان ہے۔‘‘",آج صبح ملنے والی اطلاعات کے مطابق فرانس کے شمالی شہر لیل میں گزشتہ رات فٹ بال شائقین کے ساتھ جھڑپوں کے بعد فرانسیسی پولیس نے 36 افراد کو گرفتار کر لیا ہے۔
نئی تحقیق کے مطابق اس طرح سے lipoprotein میں کمی کی مقدار اتنی خاطر خواہ ہے کہ اسے کسی حد تک statins سٹاٹنز ادویات کے استعمال پر بھی ترجیح دی جاسکتی ہے یا پھر اسے ایک متبادل کے طور پر اپنایا جا سکتا ہے۔ سٹاٹنز ادویات سے مراد وہ ادویات ہیں جو عارضہء قلب میں مبتلا مریضوں کو اس لیے دی جاتی ہیں تاکہ ان کے جگر میں کولیسٹرول کی پیداوار کی سطح کو ایک خاص حد تک محدود رکھا جاسکے۔ جینکینس اور ان کے ساتھیوں نے اپنی تحقیق میں اس نکتے پر توجہ مرکوز رکھی کہ خوراک میں بدلاؤ کی مدد سے اور ادویات استعمال کیے بغیر آخر نقصان دہ کولیسٹرول LDL پر کس حد تک قابو پایا جا سکتا ہے۔ انہوں نے اس مقصد کے لیے ہائی کولیسٹرول کے حامل کینیڈا کے 351 شہریوں پر تجربہ کیا۔  Massachusetts یونیورسٹی میں خوراک اور امراض قلب سے متعلق امور کے محقق یونسہینگ ما کے بقول کولیسٹرول میں کمی کا یہ فرق کافی زیادہ ہے۔ ان کے بقول بہت سے لوگ ادویات پر انحصار کرتے ہیں تاہم اصل میں خوراک کا معاملہ کافی اہم ہے۔,کینیڈین طبی ماہرین نے فولاد سے بھرپور اناج، بیج، پھلیوں، اخروٹ اور بادام کے استعمال کو نقصان دہ کولیسٹرول یعنی کم کثافت والے lipoprotein میں کمی کے لیے اہم قراد دیا ہے۔
 ترک صدر رجب طیب ایردوآن نے دھمکی دی ہے کہ وہ ترکی روس کو چھوڑ کر دیگر ممالک سے بھی گیس خرید سکتا ہے اور جوہری پلانٹ کی تیاری میں بھی دوسرے ممالک سے رجوع کیا جا سکتا ہے۔  گزشتہ ویک اینڈ پر روسی لڑاکا طیاروں نے دو مرتبہ ترک فضائی حدود کی خلاف ورزی کی، جب کہ ترک F-16 طیاروں کو بھی شام میں نصب میزائل نظام کے ذریعے دھمکایا گیا۔  اپنے دورہ جاپان کے لیے پرواز سے قبل صحافیوں سے بات چیت میں ایردوآن نے کہا، ’ہم موجودہ صورت حال برداشت نہیں کر سکتے۔ فضائی حدود کی خلاف ورزی سے متعلق روسی وضاحتیں اطمینان بخش نہیں ہیں۔‘ روسی طیاروں نے ویک اینڈ پر دو مرتبہ ترک فضائی حدود کی خلاف ورزی کی  یہ بات اہم ہے کہ روس نے شام میں صدر بشارالاسد کے خلاف لڑنے والی باغی گروپوں کے خلاف فضائی کارروائیوں کا آغاز کر رکھا ہے اور ان کارروائیوں کی وجہ سے شام میں حکومتی فورسز اور باغیوں کے درمیان عسکری توازن بشارالاسد کی حامی فورسز کی جانب جھک چکا ہے۔  انہوں نے مزید کہا، ’ہم روسی گیس کے سب سے بڑے خریدار ہیں۔ ترک کو کھونا روس کے لیے ایک بڑا نقصان ہو گا۔ ترکی قدرتی گیس بہت سے دیگر جگہوں سے حاصل کر سکتا ہے۔‘  ترک صدر کے اس بیان پر فی الحال روس کی جانب سے کوئی تبصرہ سامنے نہیں آیا ہے۔ تاہم اس سے قبل ترک فضائی حدود کی خلاف ورزی پر ماسکو حکومت کا کہنا تھا کہ ایسا خراب موسم کی وجہ سے ہوا تھا، جو ایک غلطی تھی۔,ترک صدر رجب طیب ایردوآن نے روسی طیاروں کی جانب سے ترکی کی فضائی حدود کی خلاف ورزی پر غصے کا اظہار کرتے ہوئے کہا ہے کہ ان کا ملک روس سے گیس کی خرید روک سکتا ہے۔
پاکستان کے صوبے پنجاب کے دارالحکومت لاہور سے 28 سالہ فلم ساز صائم صادق کی مختصر دورانیے کی فلم 'ڈارلنگ' کو حال ہی میں وینس انٹرنیشنل فلم فیسٹیول میں مختصر دورانیے کی بہترین فلم کے ایوارڈ سے نوازا گیا ہے۔ فلم ساز صائم صادق نے بی بی سی سے بات کرتے ہوئے بتایا 'ہم حیران اور خوش تھے، بالکل ایک خواب کی سی کیفیت تھی۔' واضح رہے کہ 'ڈارلنگ' ایک مختصر دورانیے کی فلم ہے جسے پنجابی مجرا تھیئٹر کے اندر فلمایا گیا ہے۔ فلم کی کہانی دو کرداروں ایک 16 سالہ بیک گراؤنڈ ڈانسر لڑکے اور اس کی خواجہ سرا دوست کے بیک سٹیج گزارے گئے ایک دن پر مشتمل ہے۔  صائم کہتے ہیں 'لاہور میں مجرا کلچر کا وجود ہے لیکن درحقیقت اس بارے میں بات کرنا تقریباً منع ہے۔ فلم ساز ہونے کے ناطے میرے لیے یہ بات کافی متاثر کن تھی کہ وہاں موجود خواتین جو کرتی ہیں وہ کیسے اور کیوں کرتی ہیں۔ میں جنس اور جنسیت کے بارے میں بات کرنا چاہتا تھا اور پنجابی تھیئٹر اس کام کے لیے سب سے مناسب جگہ تھی۔' بین الاقوامی فلمی میلوں کے مزاج کے بارے میں صائم کا خیال ہے کہ اب سماجی مسائل پر مبنی موضوعات پر بنی فلموں کی اہمیت میں اضافہ ہوا ہے۔ ’ڈارلنگ میں کسی سماجی مسئلے کی تو نہیں البتہ جنسیت پر ضرور بات کی گئی ہے چونکہ اس فلم میں ایک خواجہ سرا کا کردار ہے اور پاکستان سے ایسی فلم آئے تو لگتا ہے کہ یہ ایک بولڈ فلم ہے۔' کمرشل فلموں کے بارے میں صائم کا موقف ہے کہ ان کی کامیابی سے مختصر دورانیے کی فلموں کے لیے بھی راہیں ہموار ہوں گی۔  انڈی فلم میکرز کے لیے بین الاقوامی فلمی میلے میں ایوارڈ حاصل کرنا کیا معنی رکھتا ہے کے جواب میں صائم کا کہنا تھا 'یہ ایوارڈ میرے کریئر میں بہت معنی رکھتا ہے اور اس سے کافی آسانیاں بھی ہو جاتیں ہیں تاہم ایوارڈ ملنے سے انڈی ٹیگ آپ سے الگ نہیں ہوتا۔ مجھے اس حقیقت کا علم ہے کہ ابھی بھی اپنی فیچر فلم کے لیے سرمایہ اکھٹا کرنے میں مجھے کافی مشکل ہو گی۔'  واضح رہے کہ وینس انٹرنیشنل فلم فیسٹیول کو دنیا کا سب سے پرانا فلمی میلہ قرار دیا جاتا ہے۔ یہ فیسٹیول ان 'بِگ تھری' یا تین بڑے فلمی میلوں میں سے ایک ہے جہاں اگر کسی فلم کی سکریننگ ہو جائے تو فلمساز کے لیے راستے ہموار ہونا شروع ہو جاتے ہیں۔ اِن تین فلمی میلوں میں وینس کےعلاوہ کانز اور برلن فلم فیسٹیولز شامل ہیں۔  فلم 'ڈارلنگ' کی کراچی کے ایٹریم سینیما میں 30 ستمبر کو نمائش کے لیے پیش کی جا رہی ہے۔ صائم صادق اب اپنی طویل دورانیے کی فلم 'گلاب' پر کام کرنے کی تیاریوں میں ہیں۔ ان کے بقول 'گلاب کے موضوعات اور کردار‘ کچھ کچھ ڈارلنگ سے ملتے جلتے ہیں۔,فلم ساز صائم صادق کہتے ہیں کہ ڈارلنگ میں کسی سماجی مسئلے کی تو نہیں البتہ جنسیت پر ضرور بات کی گئی ہے۔
جرمن حکومت چاہتی ہے کہ انٹرنیٹ مہیا کرنے والی کمپنیوں کی مدد سے بچوں کی برہنہ اور غیراخلاقی تصاویردکھانے والے انٹرنیٹ صفحات کو بلوک کیا جائے۔ خاندانی امور کی جرمن وفاقی وزیر اُرزولا فون ڈیر لایین کا کہنا ہے کہ بچوں کی برہنہ تصاویر ایک ابتدائی نشے کی طرح ہوتی ہیں۔ جو لوگ انٹرنیٹ میں ان تصاویر یا فلموں کو مسلسل دیکھتے رہتے ہیں، انہیں نشے کی طرح اس کی عادت ہوجاتی ہے اور وہ رفتہ رفتہ ان تصاویر کو حقیقت میں بدلنے کی کوششیں شروع کردیتے ہیں جس کی وجہ سے بچے جنسی زیادتیوں کے شکار ہوتے ہیں، انھیں اغوا کرلیا جاتا ہے یا انہیں زیادتی کے بعد قتل کردیا جاتاہے۔ اب جرمن حکومت چاہتی ہے کہ کم ازکم انٹرنیٹ ميں اُن صفحوں کو بلاک کردے، جن پر اس قسم کا موادموجود ہوتا ہے۔ جرمنی میں انٹرنیٹ مہیا کرنے والی چند کمپنیوں نے حکومت کی اس تجویز کو خوش آئند قرار دیتے ہوئے اس مسئلے کے حل کے لئے بھرپور تعاون کا یقین دلایا ہے۔ اگر جرمن حکومت انٹرنیٹ مہیا کرنے والی ان کمپنیوں کے ساتھ کسی معاہدے پر پہنچتی ہے تو آئندہ جرمنی میں اس قسم کی سائٹس پر صرف خالی صفحے نظر آئیں گیں جن پر تنبیہ لکھی ہوگی۔,جرمن پارلیمان میں انٹرنیٹ کے اُن صفحوں کے بند کرنے کے امکانات پر بحث ہوگی، جن میں ایسے تصویری مواد شائع کئے جاتے ہیں جو بچوں کے ساتھ جنسی زیادتوں کو دکھاتے ہیں۔
 خبر رساں ادارے ايسوسی ايٹڈ پريس کی تيونس سے موصولہ ايک رپورٹ کے مطابق ملکی وزیر اعظم حمادی جبالی کی جانب سے ٹیکنوکریٹس کی نئی حکومت تشکیل دينے کے اعلان اور انتخابات کی جانب بڑھنے کی تجويز کو مسترد کيے جانے سے حکمران جماعت Ennahda کے اندر موجود دراڑوں کا پتہ چلتا ہے۔ وزير اعظم نے يہ بيان رواں ہفتے بدھ کو ديا جبکہ اگلے ہی روز جمعرات کو پارٹی کی ايگزيکيٹو کميٹی نے ايک بيان ميں کہا کہ وہ اليکشن کے ذریعے ملنے والی حمايت کو ضائع نہیں ہونے ديں گے۔ پارٹی کے ترجمان Abdallah Zouari نے ايک بيان ميں کہا، ’’تين جماعتوں کا اتحاد حکومت جاری رکھے گی ليکن ہم جزوی طور پر وزارتوں ميں رد بدل پر آمادہ ہيں۔‘‘  دريں اثناء بائیں بازو کے ایک اپوزیشن رہنما شُکری بِلعَید کے قتل کے بعد تيونس ميں مظاہرے پھوٹ پڑے تھے، جو جمعرات کے روز بھی جاری رہے۔ وزارت داخلہ کے دفتر کے باہر مشتعل مظاہرين پر قابو پانے کے ليے پوليس نے آنسو گيس کا استمال کیا جبکہ شہر گافسا اور بوالاسلام سے بھی مظاہروں کی رپورٹيں موصول ہوئی ہيں۔,تيونس ميں بائیں بازو کے ایک اپوزیشن رہنما شُکری بِلعَید کے قتل کے بعد پر تشدد مظاہروں کا سلسلہ جاری ہے جبکہ اسلام پسندوں کی حکمران جماعت نے نگراں حکومت کے قیام کے لیے اپنے ہی وزیر اعظم کا فیصلہ مسترد کر دیا ہے۔
لاہور میں منشیات کے مقدمات کی سماعت کرنے والی عدالت نے پاکستان مسلم لیگ نون کے رہنما اور رکنِ قومی اسمبلی رانا ثنااللہ کے جسمانی ریمانڈ کی استدعا مسترد کرتے ہوئے انھیں 14 دن کے لیے جوڈیشل ریمانڈ پر جیل بھیجنے کا حکم دیا ہے۔ رانا ثنااللہ کو پیر کو انسدادِ منشیات کے محکمے نے اسلام آباد لاہور موٹروے سے ان کے ڈرائیور اور محافظین سمیت گرفتار کیا تھا اور ان کی گاڑی سے 15 کلوگرام ہیروئن برآمد کرنے کا دعویٰ کیا گیا ہے۔ اینٹی نارکوٹکس فورس کے حکام نے منگل کو رانا ثنااللہ سمیت چھ ملزمان کو لاہور میں عدالت میں پیش کیا اور ان کا جسمانی ریمانڈ دینے کی درخواست کی۔ تاہم مجسٹریٹ احمد وقاص نے یہ استدعا مسترد کرتے ہوئے ملزمان کو دو ہفتے کے جوڈیشل ریمانڈ پر جیل منتقل کرنے کا حکم دیا۔ اینٹی نارکوٹکس فورس نے رانا ثنا اللہ کو اس وقت گرفتار کیا تھا جب وہ پارٹی کے اجلاس میں شرکت کے لیے فیصل آباد سے لاہور جا رہے تھے۔ اے این ایف کے ڈپٹی ڈائریکٹر عزیز اللہ کی مدعیت میں درج ایف آئی آر کے مطابق مخبری پر ان کی ٹیم نے رانا ثنا اللہ کی لینڈ کروزر کو لاہور کے نزدیک موٹروے پر روکا اور تلاشی لینے پر ن لیگی رہنما نے تسلیم کرتے ہوئے گاڑی میں نیلے رنگ کے سوٹ کیس میں ہیروئن کی موجودگی کا اعتراف کیا۔  رانا ثنااللہ کو رواں سال مئی میں مسلم لیگ پنجاب کا صدر مقرر کیا گیا تھا جبکہ وہ شہباز شریف کی وزارت اعلیٰ کے دوران پنجاب کے وزیر قانون بھی تھے۔ اے این ایف کی جانب سے ان کی گرفتاری پر ردعمل دیتے ہوئے مسلم لیگ ن کے رہنما پرویز رشید کا کہنا تھا کہ یہ انتہائی افسوسناک عمل ہے۔ بی بی سی سے بات کرتے ہوئے انھوں نے کہا کہ اے این ایف کا جو ادارہ ہے اس کی سربراہی ملکی سلامتی سے وابستہ حاضر سروس افراد کی ذمہ داریوں میں شامل ہے۔ اس سے قبل پاکستان مسلم لیگ نواز کے صدر میاں شہباز شریف نے رانا ثنا اللہ کی گرفتاری کو شدید تنقید کا نشانہ بنایا اور کہا کہ ’رکن قومی اسمبلی کی گرفتاری کے بعد وزیر اعظم عمران خان کا ذاتی عناد کھل کر سامنے آگیا ہے۔‘ قومی اسمبلی میں قائد حزب اختلاف نے الزام عائد کیا کہ ’وزیراعظم کے حکم پر اداروں کو سیاسی مخالفین کے خلاف استعمال کرنے کی ایک اور گھناؤنی مثال آج قائم کی گئی ہے۔‘ ادھر قومی اسمبلی سیکرٹریٹ کے ایک اہلکار نے بی بی سی کو بتایا کہ رانا ثنا اللہ کی گرفتاری کے بارے میں اتوار کو رات گئے تک اسمبلی حکام کو کوئی اطلاع نہیں دی گئی۔ قواعد کے مطابق رکن اسمبلی کی گرفتاری سے قبل اس بارے میں سپیکر کو مطلع کرنا لازمی ہے۔ قومی اسمبلی سیکرٹریٹ کے اہلکار کے مطابق سپیکر اسد قیصر اس وقت روس کے دورے پر ہیں جبکہ ڈپٹی سپیکر بھی بیرون ملک ہیں۔,عدالت نے اینٹی نارکوٹکس فورس کی جانب سے پاکستان مسلم لیگ نون کے رکنِ قومی اسمبلی رانا ثنااللہ کے جسمانی ریمانڈ کی استدعا مسترد کرتے ہوئے انھیں 14 دن کے لیے جیل بھیجنے کا حکم دیا ہے۔
"ہیومن رائٹس کمیشن آف پاکستان کی رپورٹ کے مطابق گزشتہ برس کو صحافتی آزادیوں کی سلبی کے سال کے طور پر یاد رکھا جائے گا۔ بڑی تعداد میں صحافیوں نے بتایا ہے کہ ریاستی پالیسیوں پر تنقید کا کام اور زیادہ مشکل ہو گیا ہے۔رپورٹ میں مزید بتایا گیا ہے کہ پابندیوں نے ذرائع ابلاغ پر دیدہ و دانستہ مالیاتی دباؤ نے آزادی صحافت کی عالمی فہرست میں پاکستان کو اور زيادہ نیچے گرا دیا ہے ۔ پاکستانی صحافی اعزاز سید نے اس موضوع پر گفتگو کرتے ہوئے ڈی ڈبلیو کو بتایا،’’ پاکستان میں صحافت پر پابندیوں کی شدت 2014ء سے  بڑھی اور ہر سال اس میں اضافہ ہوتا جا رہا ہے۔ گزشتہ دو سے تین سالوں سے ہم نے دیکھا کہ ان صحافیوں کو بھی ٹارگٹ کیا گیا جنہوں نے سوشل میڈیا کو اپنی رائے کے اظہار کے لیے استعمال کیا۔''  جبری گمشدگیاں رپورٹ کے مطابق دسمبر 2019ء کے اختتام پر پاکستان میں جبری گمشدگیوں کے 2,141 کیسز عدالت میں زیر سماعت تھے اور جن کے فیصلوں کا انتظار تھا۔ جبری گمشدگیوں کے سب سے زیادہ کیسز بلوچستان اور خیبر پختونخوا میں ہوۓ۔ بہت سے ایسے کیسز بھی ہیں جو خوف کے باعث اہل خانہ نے پولیس کو درج نہیں کرائے۔ رپورٹ کے مطابق  یہ انتہائی ضروری ہے کہ حکومت جبری گمشدگیوں کو جرم قرار دینے کا اپنا عہد پورا کرے۔ رپورٹ میں مزید لکھا گیا ہے کہ  فعال حراستی مراکز کو کسی بھی طرح سے جائز قرار نہیں دیا جا سکتا۔  خواتین کے حقوق",پاکستان کے کمیشن برائے انسانی حقوق کے مطابق پاکستان میں سماجی اور معاشی امتیاز نے ملک کے کمزور ترین طبقوں کو ایک ایسے مقام پر لا کھڑا کیا ہے جہاں نہ وہ حکمرانوں کو نظر آ رہے ہیں اور نہ ہی ان کی آواز سنی جا رہی ہے۔
انڈیا کے چیف آف ڈیفینس سٹاف جنرل بپن راوت بدھ کے روز ہونے والے ہیلی کاپٹر حادثے میں ہلاک ہو گئے ہیں۔ اس حادثے میں جنرل راوت کی اہلیہ مدھولیکا راوت بھی ہلاک ہو گئی ہیں۔ مدھولیکا راوت انڈیا کی ریاست مدھیہ پردیش کے شہر شہڈول کی رہنے والی تھیں اور اس حادثے کی اطلاع ملتے ہی شہڈول بھی غم میں ڈوب گیا۔  بتایا جا رہا ہے کہ حادثے کے بعد سے ہی مدھولیکا راوت کے خاندان کے لوگ اپنی بیٹی اور داماد کے بارے میں معلومات حاصل کرنے کی کوشش کر رہے تھے اور پھر انھیں جنرل راوت اور ان کی اہلیہ کی موت کی خبر ملی۔ خاندان سے ملنے والی اطلاعات میں بتایا گیا ہے کہ جنرل بپن راوت کی ساس جیوتی پربھا سنگھ ابھی بھی شہڈول میں ہیں اور انھیں اہلخانہ کے ساتھ دلی بلایا گیا ہے۔ ان کے بھائی یشوردھن سنگھ دلی روانہ ہو گئے ہیں۔ بپن راوت کی اہلیہ مدھولیکا راوت کا تعلق شہڈول کے علاقے سوہاگ پور سے تھا۔ مدھولیکا راوت کے والد مرگیندر سنگھ کانگریس پارٹی سے انڈیا کی قانون ساز اسمبلی کے رکن رہے ہیں لیکن اب ان کا انتقال ہو چکا ہے۔ خاندان کا کہنا ہے کہ بپن راوت آخری بار سنہ 2012 میں شہڈول آئے تھے۔ مدھولیکا راوت نے اپنی ابتدائی تعلیم شہڈول میں ہی حاصل کی۔ اس کے بعد وہ مزید تعلیم حاصل کرنے کے لیے گوالیار چلی گئیں اور پھر انھوں نے دلی یونیورسٹی سے گریجویشن کیا۔ سنہ 1986 میں ان کی شادی بپن راوت سے ہوئی تھی اور اس جوڑے کی دو بیٹیاں ہیں۔ ان کی بڑی بیٹی شادی شدہ جبکہ چھوٹی بیٹی ابھی زیر تعلیم ہیں۔ مدھولیکا راوت اپنے دو بھائیوں ہرش وردھن سنگھ اور یش وردھن سنگھ کی اکلوتی بہن تھیں۔ جنرل بپن راوت اور مدھولیکا راوت کی شادی سنہ 1986 میں ہوئی تھی اور اس جوڑے کی دو بیٹیاں ہیں وہ آرمی وائیوز ویلفیئر ایسوسی ایشن کی سابق صدر بھی تھیں۔ آرمی وائیوز ویلفیئر ایسوسی ایشن کی ویب سائٹ کے مطابق یہ تنظیم فوجی اہلکاروں کی بیویوں، بچوں اور زیر کفالت افراد کے لیے کام کرتی ہے۔ آرمی وائیوز ویلفیئر ایسوسی ایشن کا قیام سنہ 1966 میں عمل میں آیا تھا اور دعویٰ کیا جاتا ہے کہ یہ ملک کی سب سے بڑی این جی اوز میں سے ایک ہے۔ مدھولیکا راوت فوجی اہلکاروں کی بیواؤں، کینسر کے مریضوں اور معذور بچوں کے لیے کام کرنے والی سماجی مہمات کا بھی حصہ تھیں۔,سنہ 1986 میں بپن راوت اور مدھولیکا راوت کی شادی ہوئی اور اس جوڑے کی دو بیٹیاں ہیں۔ ان کی بڑی بیٹی شادی شدہ جبکہ چھوٹی بیٹی ابھی زیر تعلیم ہیں۔
 جرمن روزنامے ٹاگیس شپیگل کو دیے گئے ایک انٹرویو میں شوئبلے نے کہا کہ ان سخت اقدامات کی وجہ سے عوام کو پریشانی ہو گی تاہم یونان کے لیے اپنی معیشت کو دوبارہ بلندی کی جانب لانے کے لیے اور کوئی راستہ بھی نہیں۔ یہ انٹرویو آج اتوار کے روز شائع ہوا۔  شوئبلے کی جانب سے یہ بیان ایک ایسے وقت میں سامنے آیا ہے، جب بدھ کے روز ایک ریڈیو کو دیے گئے ان کے انٹرویو پر یونان کی جانب سے سخت تنقید کی گئی تھی۔ اپنے ریڈیو انٹرویو میں شوئبلے نے کہا تھا، ’یونان میں انتخابات کے بعد، جو یونانی سیاسی جماعتیں سمجھتی ہیں کہ اپریل میں ہوں گے، اس پر مجھے کئی طرح کے سوالات بھی ہیں، ان سے معلوم ہو جائے گا کہ یونان نے ہم سے جو وعدے کیے ہیں، ان پر کس حد تک عمل پیرا ہونے کی صلاحیت رکھتا ہے‘۔  اپنے اس تازہ اخباری انٹرویو میں شوئبلے نے کہا ہے کہ یونان میں ان بچتی اصلاحات کی وجہ سے عوام کی ایک بڑی اکثریت متاثر ہو گی، جس پر میں یونانی عوام سے گہری ہمدردی کرنا چاہتا ہوں۔ یہ سب ماضی میں غیر ضروری حکومتی اخراجات کی وجہ سے ہوا‘۔  شوئبلے نے تاہم یہ بھی کہا کہ یونان میں ان بچتی اقدامات کی وجہ سے تنخواہوں میں کٹوتیوں پر عوامی غصہ قابل فہم ہے، ’لیکن وہاں تنخواہوں کی کم ازکم حد اب بھی اسپین کے برابر ہے‘۔  واضح رہے کہ جرمنی یورپی یونین اور یورو زون میں قائدانہ کردار ادا کرتے ہوئے یونان کے مالیاتی شعبے پر سخت کنٹرول اور اس کے بجٹ خسارے میں کمی کے لیے بچتی اصلاحات کے نفاذ کو ہر صورت میں یقینی بنانے کے لیے کوشاں ہے۔,جرمن وزیرخزانہ وولفگانگ شوئبلے نے کہا کہ موجودہ مالیاتی بحران اور یونان کی جانب سے بجٹ کٹوتیوں کے لیے سخت ترین بچتی اقدامات کے تناظر میں انہیں یونانی عوام سے دلی ہمدردی ہے۔
 بدھ کے روز پاکستان میں طالبان باغیوں کے ساتھ منعقد ہوئے مذاکرات پر اگر صدر اشرف غنی کچھ خوش بھی ہیں تو ان کی یہ خوشیاں شائد دیرپا ثابت نہ ہوں۔ 66 سالہ غنی کو داخلی سیاسی محاذوں پر اپنے مخالفین کی طرف سے شدید مزاحمت سامنا ہے۔  ایوان زیریں نے دھمکی دی ہے کہ وہ غنی کے وزیر داخلہ کا مواخذہ کریں گے کیونکہ وہ اسلامی جنگجوؤں کی کارروائیوں کو روکنے کی خاطر کوئی خاطر خواہ اقدامات نہیں کرسکیں ہیں۔ قبل ازیں گزشتہ ہفتے ہی ان قانون دانوں نے صدرغنی کی طرف سے وزارت دفاع کے نامزد کیے گئے تیسرے سیاستدان کو بھی مسترد کر دیا تھا۔  افغانستان میں پرتشدد کارروائیوں کے نتیجے میں ملکی فورسز کی ہلاکتوں میں اضافہ ہو رہا ہے۔ باغی ملک کے مختلف علاقوں میں کامیابیاں حاصل کر رہے ہیں جبکہ گزشتہ برس کے اواخر میں افغان نیٹو فوجی مشن کے خاتمے کے بعد اب افغانستان میں مقامی فورسز کو تعاون فراہم کرنے والے غیر ملکی فوجیوں کی تعداد دس ہزار سے بھی کم ہے۔ تعجب کی بات نہیں کہ اس صورتحال میں اگر صدر اشرف غنی یہ کہیں کہ افغانستان کے صدر کے طور پر ذمہ داریاں نبھانا دنیا کا سب سے مشکل ترین کام ہے۔  اشرف غنی نے اپنی صدراتی مہم میں وعدہ کیا تھا کہ ان کی حکومت ملک میں بدعنوانی اور اقرباء پروری کا خاتمہ کرتے ہوئے ایک ایسی ماہر اور پروفیشنل انتظامیہ بنائے گی، جو قابلیت اور میرٹ کے مطابق ہو گی۔ تاہم نو ماہ کا عرصہ گزر جانے کے بعد بھی وہ ملک کے تمام نسلی گروہوں کے تحفظات دور نہیں کر سکیں ہیں۔,افغان اراکین پارلیمان صدر اشرف غنی سے مایوس ہوتے جا رہے ہیں۔ ان قانون سازوں نے نو ماہ قبل صدارت کے عہدے پر فائز ہونے والے غنی کے خلاف کئی محاذ بناتے ہوئے ان کی زندگی مشکل بنا دی ہے۔
چین میں ملک کی امیر ترین شخصیات میں سے ایک ہی سیانجیان کو اغوا کرنے کی ناکام کوشش کرنے والے پانچ افراد کو حراست میں لے لیا گیا ہے۔  گوانگڈونگ صوبے کے فوشان شہر میں پولیس کو ان کے پرتعیش گھر میں کچھ افراد کے داخل ہونے کی اطلاع اتوار کے روز سیانجیان کے بیٹے کی جانب سے دی گئی تھی جو گھر میں داخل ہونے والوں سے چھپنے میں کامیاب ہو گئے تھے۔ پولیس کے مطابق اس واقعے میں ملوث تمام افراد کو گرفتار کر لیا گیا ہے جبکہ کوئی زخمی نہیں ہوا۔ تاہم سوشل میڈیا پر صارفین کو یہ کارروائی کسی ایکشن فلم سے کم نہیں لگی۔ اتوار کے روز فوشان شہر کی پولیس کو ایک کال موصول ہوئی جس میں یہ بتایا گیا کہ چند مشکوک افراد ہی سیانجیان کے گھر میں داخل ہو گئے ہیں اور ان کے پاس ممکنہ طور پر دھماکہ خیز آلات بھی موجود ہیں۔  یہ خیال ظاہر کیا جا رہا ہے کہ یہ کال سیانجیان کے 55 سالہ بیٹے ہی جیانفینگ کی تھی جو مائیڈیا گروپ میں بطور ڈائریکٹر بھی اپنے فرئض سرانجام دیتے ہیں۔ ٹیکنالوجی پر رپورٹ کرنے والی ویب سائٹ ٹی ایم ٹی پوسٹ کے مطابق انھوں نے ’اپنے گھر کے قریب ایک دریا پار کر پولیس کو کال کی۔‘  فوربز کی امیر ترین افراد کی فہرست کے مطابق سیانجیان کے کل اثاثوں کی مالیت اندازاً 24 اعشاریہ آٹھ ارب ڈالر ہے اور وہ چین میں امیر ترین شخصیات کی فہرست میں چھٹے نمبر پر ہیں جبکہ دنیا میں ان کا 36واں نمبر ہے ایک شہری نے اخبار کو بتایا کہ ’میں کچھ حد تک خوفزدہ ضرور ہوں کیونکہ میں ہمیشہ یہی سوچتا تھا کہ دوسرے علاقوں کی نسبت اس علاقے میں سکیورٹی بہتر ہے۔  فوشان پولیس کی جانب سے اس واقعے کے بارے میں ایک اعلامیہ جاری کیا گیا جس میں کہا گیا کہ انھوں نے اغوا کی اس ناکام کوشش کے دوران پانچ مشتبہ افراد کو حراست میں لیا ہے۔ ان کا مزید کہنا تھا کہ وہ اب بھی واقعے کی تحقیقات کر رہے ہیں۔   ہی سیانجیان دراصل چین کی سب سے امیر ترین شخصیات میں سے ایک ہیں لیکن وہ اتنے شہرت یافتہ نہیں ہیں۔   فوربز کی امیر ترین افراد کی فہرست کے مطابق سیانجیان کے کل اثاثوں کی مالیت اندازاً 24 اعشاریہ آٹھ ارب ڈالر ہے اور وہ چین میں امیر ترین شخصیات کی فہرست میں چھٹے نمبر پر ہیں جبکہ دنیا میں ان کا 36واں نمبر ہے۔   مائیڈیا گروپ دنیا کی سب سے بڑی روبوٹکس کمپنیوں میں سے ایک کوکا کی بھی مالک ہے۔ مائیڈیا گروپ دنیا کی سب سے بڑی روبوٹکس کمپنیوں میں سے ایک کوکا کی بھی مالک ہے۔  ویبو استعمال کرنے والے کچھ افراد کا کہنا تھا کہ چین میں وبا بھی لوگوں میں اس ’بے خوفی‘ کی وجہ بنی ہے۔  مائیڈیا کے ہیڈکوارٹر میں کام کرنے والے افراد کو ایک دن کی چھٹی دی گئی کیونکہ کمپنی خطرات کا جائزہ لینا چاہتی تھی۔,چین میں ملک کی امیر ترین شخصیات میں سے ایک ہی سیانجیان کو اغوا کرنے کی ناکام کوشش کرنے والے پانچ افراد کو حراست میں لے لیا گیا ہے۔
 کابل سے بدھ 27 جنوری کے ملنے والی نیوز ایجنسی ڈی ی اے کی رپورٹوں کے مطابق ایک اعلیٰ سرکاری اہلکار نے آج بتایا کہ اس واقعے میں طالبان عسکریت پسندوں نے الیکٹرک سپلائی کے ایک بہت بڑے ٹاور کو ایک طاقتور بم کے دھماکے سے اڑا دیا۔  ڈی پی اے کے مطابق منگل 26 جنوری کی شام کیے گئے اس بم حملے کے نتیجے میں ملکی دارالحکومت کو بجلی کی ترسیل کو یقینی بنانے والی ’ازبکستان کابل پاور لائن‘ منقطع ہو گئی۔  ’بریشنا‘ کے چیئرمین علیمی نے کہا کہ جب تک یہ پاور سپلائی لائن بحال نہیں ہوتی، کابل شہر کے کم از کم 40 سے لے کر 50 فیصد تک حصے کو بجلی کی فراہمی معطل رہے گی۔  جرمن نیوز ایجنسی نے افغان دارالحکومت میں اپنے متعدد نامہ نگاروں کی رپورٹوں کا حوالہ دیتے ہوئے لکھا ہے کہ کل منگل کی شام کابل کے بہت سے علاقے مکمل تاریکی میں ڈوب گئے اور اس کے بعد سے بہت سی عمارات میں ہنگامی بنیادوں پر صرف بجلی کے جنریٹر استعمال کیے جا رہے ہیں۔  اس تازہ واقعے سے قبل گزشتہ برس مارچ میں بھی ہندو کش کے پہاڑی سلسلے میں بہت بڑے بڑے برفانی تودوں کے پھسلنے کے متعدد واقعات کے نتیجے میں کابل شہر کو بجلی کی ترسیل بری طرح متاثر ہوئی تھی۔ تب افغان دارالحکومت کا وسیع تر حصہ ایک ماہ سے بھی زیادہ عرصے تک تاریکی میں ڈوبا رہا تھا۔,افغانستان میں طالبان عسکریت پسندوں کی طرف سے بجلی کی فراہمی کی انتہائی اہم تنصیبات میں سے ایک پر کیے گئے بڑے حملے کے بعد ملکی دارالحکومت کابل کے کم از کم نصف حصے کو بجلی کی فراہمی منقطع ہو گئی ہے۔
پاکستان میں حکومت سیاسی اور مذہبی نوعیت کے بحرانوں کے دوران انٹرنیٹ سروس معطل کر دینے کا طرز عمل بھی جاری رکھے ہوئے ہے۔ انٹرنیٹ کی صورتحال پر نظر رکھنے والی ایک غیر سرکاری تنظیم 'رسائی اب‘ (Access Now) کے اعداد و شمار کے مطابق جنوری 2016 ء سے مئی 2018 ء تک کے درمیان انٹرنیٹ پر پا بندیاں عائد کرنے والے ممالک میں پاکستان اپنے ہمسایہ ملک بھارت کے بعد دوسرے نمبر پر تھا۔ بائٹس فار آل کی جانب سے کی گئی ایک تحقیق کے مطابق انٹرنیٹ کی بندش کے طریقہ کار میں عدم شفافیت لوگوں میں خوف و ہیجان کے پھیلاؤ کا باعث بنتی ہے۔ اس بندش کی وجہ سے مختلف بحرانی حالات اور احتجاجی مظاہروں کے دوران اپنے گھروں سے باہر کسی بھی طرح کی صورت حال میں پھنس کر رہ جانے والے افراد اپنے اہل خانہ اور احباب سے رابطے نہیں کر پاتے۔ حکومت اور انٹرنیٹ سروسز فراہم کرنے والی کمپنیوں کو چاہیے کہ وہ ملک میں انٹرنیٹ کی بلاتعطل فراہمی کو یقینی بنائیں۔ شہزاد احمد کے مطابق، ''موبائل فون اور انٹرنیٹ سروس کی فراہمی میں تعطل عوام میں مزید بے یقینی اور بے چینی پھیلانے کا باعث بنتا ہے، اس لیے اس سے گریز کیا جانا چاہیے۔‘‘ ان کے بقول، ''انسانی حقوق سے متعلق ریلیوں کے دوران ان سہولیات کی معطلی اظہار رائے کی شخصی آزادیوں پر قدغن ہے۔ یہی وجہ ہے کہ حکومت کی جانب سے ان سروسز کو معطل نہیں کیا جانا چاہیے۔‘‘,پسماندہ علاقوں میں طویل عرصے سے انٹرنیٹ کی عدم فراہمی کے علاوہ جن خطوں میں انٹرنیٹ کی سہولت دستیاب ہے بھی، وہاں بھی حکام حساس مذہبی اور سیاسی بحرانوں کے دوران موبائل انٹرنیٹ سروس بند کر دیتے ہیں۔
برلن کی فرائے یونیورسٹی کے سائنسدانوں کے مطابق پالک میں ایسڈیزٹرون نامی مادہ ہوتا ہے، جو بالکل سٹیرائیڈ کے کیمیکلز سے ملتا جلتا ہے۔ ان سائنسدانوں نے اسی وجہ سے پالک کو بھی ڈوپنگ والے عناصر کی فہرست میں شامل کرنے کی سفارش کی ہے۔ ڈوپنگ کے لیے وہ عناصر استعمال کیے جاتے ہیں، جن کے ذریعے کھلاڑیوں کی طاقت اور کارکردگی میں اضافہ ہو جاتا ہے۔ افسانوی کارٹون کردار 'پوپائے دا سیلر مین‘ طاقت حاصل کرنے کے لیے پالک کا ایک ڈبہ کھاتا تھا اور اس کی طاقت میں بے پناہ اضافہ ہو جاتا تھا افسانوی کارٹون کردار 'پوپائے دا سیلر مین‘ طاقت حاصل کرنے کے لیے پالک کا ایک ڈبہ کھاتا تھا اور اس کی طاقت میں بے پناہ اضافہ ہو جاتا تھا۔ لیکن وہ افسانوی کردار اب سچ ثابت ہو گیا ہے۔ برلن یونیورسٹی کی یہ تحقیق جرمنی میں ہونے والی وہ پہلی تحقیق ہے، جس میں پالک اور بہتر جسمانی کارکردگی کے مابین براہ راست تعلق کو ثابت کیا گیا ہے۔ اس حوالے سے کئی دیگر ممالک میں بھی تحقیق کی گئی ہے اور نتائج ایک جیسے ہی برآمد ہوئے ہیں۔ برلن میں انسٹی ٹیوٹ آف فارمیسی کی خاتون ریسرچر ماریہ پار کا جرمن نشریاتی ادارے اے آر ڈی سے گفتگو کرتے ہوئے کہنا تھا، ''ہماری تھیوری یہ تھی کہ پالک سے کارکردگی میں اضافہ ہو سکتا ہے لیکن اس کا اتنا زیادہ اثر ہو گا ، اس کی ہمیں توقع نہیں تھی۔‘‘,کارٹون ’پوپائے دا سیلر مین‘ سُپر ہیومن جیسی طاقت حاصل کرنے کے لیے پالک کھاتا تھا۔ لیکن اس کی طاقت بڑھا دینے کی خصوصیات صرف افسانہ نہیں ہیں۔ جرمن سائنسدانوں کے مطابق پالک میں سٹیرائیڈ کی طرح کا ایک مادہ ہوتا ہے۔
ہیومن رائٹس واچ کے مطابق سلامتی کے بنگلہ دیشی اداروں کے اہلکار جان بوجھ کر حزب اختلاف کے کارکنوں کے گھٹنوں پر گولی مارتے ہیں، جسے ’نی کیپنگ‘ بھی کہا جاتا ہے۔ ایچ آر ڈبلیو کی ایشیا شاخ کے سربراہ بریڈ ایڈمز کہتے ہیں، ’’بنگلہ دیش میں سکیورٹی فورسز کی جانب سے زیر حراست افراد کو جعلی مقابلوں میں قتل کرنے کی روایت بہت پرانی ہے۔ جبکہ ایسے واقعات کو فائرنگ کے تبادلے یا کوئی اور رنگ دے کر پیش کیا جاتا ہے۔‘‘ اس رپورٹ میں کچھ متاثرین سے بات چیت کا حوالہ دیا گیا ہے۔ متاثرین کے بقول دوران حراست ان کے گھٹنوں کی ہڈی کو توڑا گیا جبکہ پولیس نے ذرائع ابلاغ کو یہ بتایا گیا کہ انہیں اپنے دفاع میں جواباً فائرنگ کرنا پڑی یا پھر یہ کہا گیا کہ گھٹنے پر گولی پرتشدد مظاہروں کے دوران لگی ہے۔ اس رپورٹ میں 25 متاثرہ افراد کے انٹرویو شامل کیے گئے ہیں۔ ان میں سے زیادہ تر کا تعلق بنگلہ دیش نیشنلسٹ پارٹی سے ہے اور کچھ کا تعلق جماعت اسلامی سے بھی ہے۔ 45 صفحات پر مبنی ہیومن رائٹس واچ کی اس رپورٹ میں ڈھاکا حکومت سے کہا گیا ہے کہ وہ گھٹنوں کو توڑنے اور مخالفین کو شدید زخمی کرنے کے الزامات کی فوری طور پر آزاد، خودمختار اور غیر جانبدرانہ طریقے سے تحقیقات کرائے۔ بریڈ ایڈمز نے وزیر اعظم شیخ حسینہ کو مخاطب کرتے ہوئے کہا ہے کہ وہ پولیس پر یہ واضح کر دیں کہ پولیس ماورائے عدالت قتل اور مخالفین پر تشدد جیسے واقعات سے بچ نہیں سکے گی۔,انسانی حقوق کی تنظیم ہیومن رائٹس واچ نے بنگلہ دیش کے سلامتی کے اداروں کو کڑی تنقید کا نشانہ بنایا ہے۔ ایک رپورٹ کے مطابق ملکی حزب اختلاف کے ارکان اور ان کے حمایتیوں کو فائرنگ کے ذریعے معذرور بنانے کی کوشش کی جا رہی ہے۔
 پاکستان میں 19 علاقائی چینل بھی کام کر رہے ہیں جبکہ غیر ملکی چینلز کی تعداد 30 ہے۔ جاوید جبار کے مطابق پاکستان دنیا کا انوکھا ملک ہے، جہاں ہر کیبل آپریٹر کو پانچ لوکل چینل چلانے کی اجازت ملی ہوئی ہے اور ملک کے 2200 کیبل آپرییڑ مل کر دس ہزار سے زائد ایسے مقامی چینل چلا رہے ہیں، جن پر کسی سینسر کے بغیر غیر قانونی طور پر غیر ملکی مواد بھی دکھایا جا رہا ہے۔  سلمان عابد کے بقول پاکستانی ٹی وی چینلوں کے ٹاک شوز میں اونچی آواز میں بات کرنے کا رجحان مکالمے کے کلچر کو فروغ نہیں دے رہا بلکہ الٹا یہ ظاہر کرتا ہے کہ پاکستانی میڈیا فتوے صادر کرنا چاہتا ہے اور اپنی بات منوانا چاہتا ہے۔ ان کے خیال میں پاکستان کے ٹی وی چینلز زیادہ سیاسی ہو گئے ہیں اور سماجی مسائل پیچھے رہ گئے ہیں۔ وہ کہتے ہیں کہ انہیں اپنا ایجنڈا دوبارہ ترتیب دینا چاہیے۔ سلمان عابد کو یہ بھی دکھ ہے کہ پاکستان میں ٹی وی انڈسٹری کی ترقی کے باوجود زیادہ تر کارکن صحافیوں کے معاشی حالات میں متوقع بہتری نہیں آئی۔  پاکستانی ٹی وی انڈسٹری میں مارکیٹنگ کا بائیس سالہ تجربہ رکھنے والے اکبر سید کہتے ہیں کہ پاکستان میں الیکڑانک میڈیا کو ہر سال پچیس ارب روپے کے اشتہار ملتے ہیں۔ ان میں سے ٹیلی وژن کے حصے میں بائیس ارب روپے آتے ہیں۔ ان کے خیال میں پاکستان کے ٹی وی چیلنز کو اپنی معاشی ترقی کے لیے معیار کی بہتری کے ساتھ ساتھ عوام میں اپنی ساکھ کا بھی خیال رکھنا ہو گا۔,منگل 21 نومبر کو دنیا بھر کی طرح ٹیلی وژن کا عالمی دن پاکستان میں بھی منایا گیا، جہاں گزشتہ دس برسوں میں ٹی وی انڈسٹری نے بہت ترقی کی ہےاور 27 ملین گھرانوں میں سے 18 ملین گھرانے ایسے ہیں، جہاں آج ٹی وی دیکھا جا رہا ہے۔
تھومس روئٹرز فاؤنڈیشن نے بنگلور میں پانی کی قلت کے موضوع پر ایک تجزیاتی رپورٹ مرتب کی ہے۔ اس رپورٹ میں چندرا شیکھر کا ذکر کیا گیا ہے، جو اس وقت کو یاد کر رہے ہیں، جب اس جنوبی بھارتی شہر میں متعدد جھیلیں ہوا کرتی تھیں اور باغات ہوتے تھے،''یہ سب کچھ غائب ہو گیا۔ انہیں عمارتیں بنانے کے لیے استعال کر لیا گیا۔‘‘ آج اس شہر کو پانی کی کمی کا سامنا ہے اور شیکھر جیسے کئی شہریوں کو پانی کے لیے تپتی دھوپ میں ٹینکر کا انتظار کرنا پڑتا ہے۔ انسٹھ سالہ شیکھر ریٹائرڈ انجینیئر ہیں۔ انہوں نے بھارت کے انفارمیشن ٹیکنالوجی کے اس مرکز کو تبدیل ہوتے دیکھا ہے، ''بنگلور جھیلوں کے شہر سے کنکریٹ کے شہر میں بدل چکا ہے۔ اس وجہ سے تمام پانی غائب ہو گیا ہے۔‘‘ نقل مکانی کی وجہ سے شہر کی آبادی میں ہونا والے ہوش ربا اضافے، تعمیرات اور پانی کی ترسیل کے نظام کے انتظامی امور کے مسائل کی وجہ سے نلکے خشک ہوتے جا رہے ہیں۔ اسی وجہ سے زیر زمین پانی کی سطح بھی مزید نیچے چلی گئی ہے۔ بنگلور اپنی ترقی کی بہت مہنگی قیمت ادا کر رہا ہے۔ بنگلور1990ء کی دہائی سے بھارت اور دنیا بھر کے ٹیکنالوجی کے شوقین افراد کے لیے پرکشش بننا شروع ہو گیا تھا۔ مائیکروسافٹ، آئی بی ایم، ڈیل اور گوگل جیسی بڑی بڑی کمپنیوں اس شہر کا رخ کیا۔ بنگلور کی آبادی 2001ء کے بعد سے دو گنا ہو کر بارہ ملین ہو چکی ہے اور ماہرین کا اندازہ ہے کہ2031ء تک اس شہر میں بیس ملین سے زائد شہری آباد ہوں گے۔,بھارتی شہر بنگلور میں پانی کی شدید قلت ہے۔ ایک جانب سے اقتصادی ترقی کی وجہ سے اس شہر کی جانب تیزی سے نقل مکانی ہو رہی ہے جبکہ دوسری طرف قدرتی وسائل کمیاب ہوتے جا رہے ہیں۔
" خبر رساں ادارے روئٹرز کی رپورٹوں کے مطابق آسٹریائی پولیس کے اہلکار صرف انہی پناہ گزینوں کی انگلیوں کے نشان اپنے پاس محفوظ کر رہے ہیں جو آسٹریا میں پناہ کی درخواستیں دیتے ہیں۔ آسٹریا سے جرمنی اور دیگر ممالک کا رخ کرنے والے تارکین وطن کی انگلیوں کے نشان لینے کے بعد انہیں ضائع کر دیا جاتا ہے۔ ان دنوں جرمنی پہنچنے سے قبل تارکین وطن کا آخری پڑاؤ آسٹریا اور سلووانیہ کا بارڈر ہے۔ سرحد پر موجود آسٹریائی پولیس اہلکار سب پناہ گزینوں کی انگلیوں کے نشان تو لیتے ہیں لیکن چند منٹ بعد ہی انہیں ضائع کر دیتے ہیں۔ (22.02.2016)  فی الوقت یورپی یونین کی بیرونی سرحدوں پر واقع ممالک، یعنی اٹلی اور یونان ہی اپنی سرزمین پر آنے والے تمام تارکین وطن کی انگلیوں کے نشان لیتے ہیں اور یونین کے رکن ممالک کو اس ڈیٹا بیس تک رسائی فراہم کرتے ہیں۔  آسٹریا نے چند دن قبل اپنے ملک میں پناہ کی درخواست دینے والے اور وہاں سے گزر کر دیگر ممالک جانے والے تارکین وطن کی یومیہ حد مقرر کر دی تھی۔
                  ویڈیو دیکھیے 02:20    
window.addEventListener(""load"", () => {
DW_PLAYER.shareLocalization = ""شیئر"";
DW_PLAYER.localization = {
rewind: ""10 سیکنڈ پیچھے جائیں"",
settings: ""سیٹنگز"",
hd: ""معیار"",
fullscreen: ""فُل اسکرین"",
cc: ""سب ٹائیٹل"",
nextUp: ""اگلی ویڈیو"",
playlist: ""پلے لسٹ"",
pause: ""روکیں"",
play: ""چلائیں"",
player: ""ویڈیو پلیئر"",
prev: ""گزشتہ"",
next: ""آگے"",
close: ""بند کریں"",
replay: ""پھر چلائیں"",
volume: ""آواز""
};
});
  پناہ گزینوں کے بحران میں جرمنی کا ساتھ چھوڑتے اتحادی      ",ان دنوں جرمنی پہنچنے سے قبل تارکین وطن کا آخری پڑاؤ آسٹریا اور سلووانیہ کا بارڈر ہے۔ سرحد پر موجود آسٹریائی پولیس اہلکار سب پناہ گزینوں کی انگلیوں کے نشان تو لیتے ہیں لیکن چند منٹ بعد ہی انہیں ضائع کر دیتے ہیں۔
شامی تارک وطن احمد علی اپنے فيصلے کے بارے ميں بتاتا ہے، ’’ہم ميں سے کئی لوگ حکومت کی جانب سے فراہم کردہ سہوليات ميں کمی کے بارے ميں خط موصول ہونے کے بعد ديگر شہروں ميں منتقل ہو گئے۔‘‘ علی کے بقول اس کے لیے اور ديگر تارکين وطن کے ليے شروع ميں يہ بات ناقابل فہم تھی تاہم بعد ازاں جب ان کے بينک اکاؤنٹس ميں کم رقم آئی، تو انہيں يقين ہو گیا کہ واقعی ايسا ہو چکا ہے۔ علی نے مزید بتايا کہ ابھی اسے اتنی اچھی طرح جرمن زبان نہيں آتی کہ اسے کوئی ملازمت مل سکے۔ آسٹريا کے نو ميں سے جو تين وفاقی صوبے مہاجرين کو دی جانے والی مراعات ميں کمی کا اعلان کر چکے ہیں، ان ميں زیریں آسٹريا، بالائی آسٹريا اور بُرگن لینڈ شامل ہيں۔ قدامت پسندوں کی آسٹرین پيپلز پارٹی کے رہنما اور ملکی وزير خارجہ سباستيان کُرس ديگر صوبوں ميں بھی يہی پاليسی چاہتے ہيں تاہم سوشل ڈيموکريٹک پارٹی سے تعلق رکھنے والے آسٹرين چانسلر کرسٹيان کَیرن اس مطالبے کے خلاف ہيں۔,آسٹريا کے نو ميں سے تين صوبوں ميں مہاجرين کو ملنے والی مراعات اور سہوليات ميں کمی کر دی گئی ہے، جس کے بعد کئی تارکين وطن اب يا تو ديگر شہروں ميں منتقل ہو رہے ہيں يا پھر اپنے لیے آمدنی کے متبادل ذرائع کی تلاش ميں ہيں۔
 جرمنی کی سینٹرل کونسل آف مسلمز کے چئیرمین ایمن مازییک کا کہنا ہے کہ خاص طور پر اسکارف پہننے والی مسلمان خواتین، مساجد پر حملوں اور مسجد کے اماموں کہ ہراساں کرنے کے واقعات میں اضافہ دیکھا گیا ہے۔ انہوں نے دعویٰ کیا کہ یہ واقعات روز کا معمول بن گئے ہیں۔ ایک آن لائن میگزین میں شائع ہونے والے ان کے مضمون میں یہ بھی کہا گیا ہے کہ اسلام مخالف جرمن تنظیم پگیڈا نے لوگوں میں مسلمانوں کے خلاف جذبات بھڑکائے ہیں۔  کونسل کے مطابق جرمنی کے مختلف شہروں میں مسلم خواتین کو باقاعدگی سے اشتعال انگیز رویوں سے ٹارگٹ کیا جا رہا ہے۔ اِسی تناظر میں مساجد کے اماموں نے خواتین کو ہدایت کی ہے کہ وہ پبلک ٹرانسپورٹ پر سفر کرتے ہوئے احتیاط کا مظاہرہ کریں۔ یہ بھی ہدایت کی گئی ہے کہ پبلک ٹرانسپورٹ کی جگہ موٹر گاڑی کا استعمال ترجیحی بنیاد پر کریں۔ کونسل نے مساجد پر حملوں کے حوالے سے کہا کہ یہ تقریباً ہر ہفتے کے دوران کسی نہ کسی شہر میں کیے جا رہے ہیں۔,جرمنی کی سینٹرل کونسل آف مسلمز کے مطابق اسلام سے خوف اور مخالفت کی بنیاد پر جرمنی میں مسلمان خواتین اور مساجد کو روزانہ کی بنیاد پر نشانہ بنایا جا رہا ہے۔ کونسل کے مطابق ایسے رویے مزید نفرت اور دوری کا سبب بن رہے ہیں۔
سپیس گریویارڈ یا ’’خلا میں موجود مردہ علاقے‘‘ میں پایا جانے والے اس چھوٹے سے سیارچے پر روشنی کے ایسے شیڈز موجود ہیں، جو نظام شمسی کے ابتداء کا پتہ دیتے ہیں۔ سائنسدانوں کا خیال ہے کہ نیپچون کے اس قبرستانی علاقے میں 150 دیگر اجرام دریافت کے منتظر ہیں۔  اس سے قبل مشتری کے مدار میں ایسے دو لاکھ سیارچے دریافت کئے جا چکے ہیں تاہم نظام شمسی کے آٹھویں سیارے نیپچون کے مدار میں دریافت کیا جانے والا یہ چھٹا خلائی قبرستان ہے۔ ایسے خلائی اجرام، کسی سیارے کے مدار میں گردش کرتے ہیں مگر ’’ڈیڈ زون‘‘ میں ہونے کی وجہ سے نہیں ٹکراتے۔ اس کی وجہ یہ ہے کہ تجاذبی قوت ان دنوں اجرام کے درمیاں توازنی رفتار پیدا کر دیتی ہے، یعنی بڑا سیارہ اور چھوٹا سیارہ ایک ہی مدار میں ایک ہی رفتار سے گردش کرتے چلے جاتے ہیں۔  ڈاکٹر شیفرڈ کے مطابق ان کی ٹیم نے اس سیارچے کی دریافت کے لئے ایک منفرد ترکیب کا استعمال کیا تاکہ سیارے سے منعکس ہونے والی روشنی کے باعث چھپ جانے والے اس سیارچے کو واضح انداز سے دیکھا جا سکے۔ اس ترکیب میں دونوں اجرام کے درمیان موجود خلائی گرد کو ماسک کے طور پر استعمال کرتے ہوئے منعکس ہونے والی روشنی کو اس سیارچے کو دیکھنے کی راہ میں حائل ہونے سے بچا یا گیا۔ اس دریافت کے لئے ہوائی میں نصب آٹھ اعشاریہ دو میٹر کی جاپانی سوبارو دوربین استعمال کی گئی۔ شیفرڈ نے بتایا کہ نیپچون کے مدار میں ممکنہ طور پر 150 دیگر سیارچے بھی موجود ہیں تاہم خلائی گرد کے باعث انہیں اب تک دیکھا نہیں جا سکا ہے۔,سائنسدانوں کا کہنا ہے کہ انہوں نے نیپچون کے مدار میں 100 کلومیٹر قطر کا ایک نیا سیارچہ دریافت کیا ہے۔
 اپنے موجودہ دورہء یورپ کے آغاز پر صدر باراک اوباما آج ہی پولینڈ کے دارالحکومت پہنچے تھے۔ وارسا میں انہوں نے پولستانی صدر برونسلاو کوموروفسکی کے ساتھ ملاقات کی۔ بعد ازاں Belweder پیلس میں صدر کوموروفسکی کے ساتھ ایک مشترکہ پریس کانفرنس سے خطاب کرتے ہوئے باراک اوباما نے کہا، ’’میں آج یہاں نیٹو میں امریکا کے یورپی اتحادیوں کی حمایت میں اضافے کے لیے ایک نئی حکمت عملی کا اعلان کر رہا ہوں۔‘‘  صدر اوباما کے بقول اس مقصد کے لیے تیاریاں جاری ہیں، جن پر ایک بلین ڈالر تک کی اضافی لاگت آ سکتی ہے۔ انہوں نے کہا کہ امریکی کانگریس کی طرف سے نئے مالی وسائل کی منظوری کے بعد واشنگٹن براعظم یورپ میں اتحادی ملکوں کے ساتھ مشترکہ فوجی مشقوں اور اتحادی دستوں کے تربیتی پروگراموں کے لیے زیادہ رقوم مہیا کر سکے گا۔  باراک اوباما کل بدھ کے روز یوکرائن کے نومنتخب صدر پیترو پوروشینکو کے ساتھ پہلی مرتبہ بالمشافہ ملاقات بھی کریں گے۔ اس سلسلے میں انہوں نے آج وارسا میں کہا کہ واشنگٹن چاہتا ہے کہ یوکرائن اور امریکا دونوں کے ہی روس کے ساتھ اچھے تعلقات ہوں۔ تاہم ساتھ ہی امریکی صدر نے روس کو بالواسطہ طور پر تنبیہ کرتے ہوئے یہ بھی کہا کہ واشنگٹن نے کسی بھی طرح کی صورت حال کا مقابلہ کرنے کے لیے اپنی پوری منصوبہ بندی کر رکھی ہے کہ نیٹو کے رکن ہر ملک کے تحفظ کو یقینی کیسے بنایا جا سکتا ہے۔,اپنے تین ملکی دورہء یورپ کے آغاز پر امریکی صدر باراک اوباما نے آج منگل کے روز پولینڈ کے دارالحکومت وارسا میں کہا کہ امریکا یورپ میں اپنی فوجی موجودگی بڑھا دے گا اور اس کے لیے تیاریاں جاری ہیں۔
وزیرِ خارجہ نے ایکسپریس ٹی وی کے ایک ٹاک شو میں یہ کہا تھا کہ پاکستان نے امریکا کو یہ پیش کش کی ہے کہ وہ ثبوت کے ساتھ یہ بتائے کہ پاکستان کے کون سے علاقے میں حقانی نیٹ ورک کی محفوظ پناہ گاہیں ہیں۔ نشاندہی کیے جانے والے علاقوں میں حقانی نیٹ ورک کی کوئی بھی سر گرمی ہوئی، تو پھر پاکستان کی فوج امریکا کے ساتھ مل کر انہیں ہمیشہ کے لئے تباہ کر دے گی۔ پاکستان تحریک انصاف نے اس بیان پر اپنا سخت ردِ عمل دیتے ہوئے اسے ملکی خود مختاری کے خلاف قرار دیا ہے۔ پی ٹی آئی کے مرکزی رہنما فیصل جاوید خان نے اس بیان پر اپنی پارٹی کا موقف دیتے ہوئے ڈوئچے ویلے کو بتایا،’’خواجہ آصف نے یہ بیان امریکا کو خوش کرنے کے لئے دیا ہے کیونکہ خواجہ آصف جیسے لوگوں کے مفادات امریکا سے وابستہ ہیں۔ ہم نے دہشت گردی کے خلاف بہت سے جانیں قربان کیں ہیں۔ ہم صرف اپنی ہی جنگ نہیں لڑ رہے بلکہ بین الاقوامی برادری کی جنگ لڑ رہے ہیں۔ ہم نے کئی دہشت گرد ختم کر دیے ہیں اور اگر کچھ باقی ہوں گے تو ان کو بھی ہماری فوج ختم کر دے گی۔ ہمیں کسی مشترکہ آپریشن کی ضرورت نہیں۔‘‘,پاکستانی وزیرِ خارجہ خواجہ آصف کی طرف سے حقانی نیٹ ورک کے خلاف امریکا کو مشترکہ آپریشن کی پیش کش نے ملک میں متعدد سیاسی جماعتوں کو چراغ پا کر دیا ہے۔
عراق میں محکمہ صحت کے حکام کا کہنا ہے کہ جنوبی شہر ناصریہ کے ایک ہسپتال میں بارہ جولائی پیر کی رات آگ لگنے کا واقعہ پیش آيا جس میں پچاس سے بھی زیادہ افراد ہلاک اور درجنوں زخمی ہو گئے ہیں۔ حکام نے اب تک 52 افراد کے ہلاک ہونے کی تصدیق کر دی ہے اور ان کے مطابق زخمیوں میں سے بعض کی حالت نازک ہے۔ اسی لیے ہلاکتوں میں اضافے کا خدشہ ہے۔ مقامی محکمہ صحت کے ایک ترجمان حیدر الذمیلی کا کہنا تھا کہ ہسپتال میں جو وارڈ کورونا وائرس سے متاثرہ مریضوں کے لیے مخصوص تھا اس میں بھیانک آگ لگ گئی جس کی وجہ سے اب تک 52 افراد کی لاشیں برآمد ہوئی ہیں جبکہ دیگر 22 افراد زخمی ہوئے ہیں۔ ان کا کہنا تھا بیشتر متاثرین کی موت آگ سے جھلس جانے کی وجہ سے ہوئی۔ بعض افراد عمارت کے کسی کونے میں اب بھی کہیں پھنسے ہو سکتے ہیں اور اس لیے تلاش جاری ہے۔ عراقی وزارت داخلہ نے اپنی ایک فیس بک پوسٹ میں لکھا ہے کہ ہسپتال کے برابر میں کورونا کے مریضوں کے لیے جو علیحدہ یونٹ کھڑا کیا گیا تھا، وہ آگ سے مکمل طور پر تباہ ہو گیا ہے۔  عراق ميں ہسپتالوں میں آگ لگنے کا اس برس کا یہ دوسرا بڑا واقعہ ہے۔ اس سے قبل اپریل میں دارالحکومت بغداد کے ابن الخطیب ہسپتال میں آگ لگ گئی تھی، جس میں 82 افراد ہلاک ہو گئے تھے۔ اس وقت بھی ایک آکسیجن ٹینک کے پھٹنے سے آگ لگی تھی۔,عراق کے شہر ناصریہ کے ایک ہسپتال میں کووڈ انيس کے مریضوں کے لیے مختص یونٹ میں آگ لگنے سے کم از کم 52 افراد ہلاک ہو گئے ہيں۔ گزشتہ تین ماہ کے دوران ہسپتال میں آگ لگنے کا یہ دوسرا واقعہ ہے۔
 منگل کے روز فٹ بال عالمی کپ کے مقابلوں کے لیے مخصوص ٹرافی کی نمائش ہونا تھی لیکن وہ برازیل کے مقامی باشندوں اور سکیورٹی فورسز کے درمیان کشیدگی کے باعث ملتوی کرنا پڑی۔  مظاہرین ہاتھوں میں تیر کمان اور نیزے لیے ہوئے تھے۔ انہوں نے پولیس کی جانب سے آنسو گیس کی فائرنگ کے جواب میں پولیس کی جانب تیر بھی داغے جن میں سےایک تیر ایک پولیس افسر کے پیر میں پیوست ہو گیا۔ انسانی حقوق کی تنظیموں کے مطابق ان مظاہروں کے دوران دو مقامی باشندے بھی زخمی ہوئے۔ برازیل نے فٹ بال عالمی کپ مقابلوں کے موقع پر سلامتی کی صورتحال کو قابو میں رکھنے کے لیے 850 ملین ڈالر کا ایک منصوبے شروع کیا ہے۔ (24.05.2014)  یہ پہلا موقع نہیں کہ برازیل میں عالمی کپ کے انعقاد کے خلاف مظاہرہ ہوا ہو۔ اس طرح کے مظاہرے اس جنوبی امریکی ملک میں تقریباً ہر روز ہی ہو رہے ہیں۔ گزشتہ برس اس نوع کے ایک مظاہرہ میں ایک ہی رات کم از کم دس لاکھ افراد سڑکوں پر نکل آئے تھے۔ یہ مظاہرین برازیل کی حکومت کے بچتی پروگرام کے خلاف احتجاج کر رہے تھے۔ ان کا کہنا تھا کہ ان کی حکومت سماجی شعبوں کے لیے وقف بجٹ میں کٹوتی تو کر سکتی ہے تاہم وہ ورلڈ کپ جیسے مہنگے ٹورنامنٹ پر رقم خرچ کرنے سے گریز نہیں کرتی۔  برازیل میں فٹ بال کے عالمی کپ کا آغاز بارہ جون سے ہو رہا ہے۔ دفاعی چیمپئن اسپین کی ٹیم اپنے اعزاز کا دفاع کرے گی۔ اسپین کے علاوہ برازیل، جرمنی اور ارجنٹائن کو سن دو ہزار چودہ کا فٹ بال ورلڈ کپ جیتنے کے لیے پسندیدہ ممالک قرار دیا جا رہا ہے۔,برازیل میں چند ہفتوں بعد شروع ہونے والے فٹ بال کے عالمی کپ مقابلوں سے قبل مظاہروں کا سلسلہ جاری ہے۔ منگل کے روز مقامی باشندوں اور پولیس کے درمیان جھڑپیں ہوئیں جس کے نتیجے میں ایک پولیس افسر زخمی ہو گیا۔
تحریک طالبان پاکستان نے لاہورمیں پولیس کے تربیت گاہ پرحملے سمیت کئی دیگرحملوں کی ذمہ داری قبول کرلی ہے جبکہ خیبرایجنسی کے تحصیل جمرود میں مسجد پرحملے سے لاتعلقی کا اظہار کرتے ہوئے اس کی مذمت کی ہے۔ پاکستان میں طالبان کے سربراہ بیت اللہ محسود نے لاہور کے مناواں پولیس ٹریننگ سنٹر پرحملے کی ذمہ داری قبول کرتے ہوئے کہا کہ یہ کارروائیاں امریکی جاسوسی طیاروں کے حملوں کے ردعمل میں کی گئی ہیں اوراگلے چند روز میں مزید حملے کیے جائیں گے۔ انہوں نے مزید کہا کہ حملے بند نہ ہونے کی صورت میں ایک ایسا حملہ کیا جائے گا جس سے حکومت کو شدید نقصان پہنچے گا۔  لاہور حملے کے فورا ًبعد بریفنگ کے دوران پاکستان کے مشیر داخلہ رحمان ملک نے اس حملے میں بیت اللہ محسود کے ساتھیوں کے ملوث ہونے کا دعویٰ کیا تھا تا ہم بیت اللہ محسود نےانتظامیہ کی حراست میں افغان باشندے سے لاتعلقی کا اظہارکیا ہے۔ ایک طرف پاکستانی سیکیورٹی فورسز قبائل کے خلاف کارروائی کرینگی اورلوگ ان کے خلاف حملے کرینگے۔ دوسری جانب جاسوسی طیاروں کے حملے ہونگے اس سے وزیرستان کی صورتحال مزید تباہ کن ہو جائے گی۔ جس کے اثرات سرحد کے اور بھی اضلاع پربھی پڑیں گے۔ پاکستان میں کوئی بھی یہ برداشت نہیں کرے گا کہ بے گناہ لوگوں کا خون بہے۔ رستم شاہ مومند کا کہنا ہے کہ حکومت کو ان معاملات پرٹھنڈے دل سے غور کرنا چاہیے کہ ڈرون حملوں کی جو قیمت پاکستان دے رہے ہیں آیا یہ مناسب ہے اوراس قیمت پران حملوں کوجاری رکھنا چاہیے یا پھران حملوں کوبند کیا جانا چاہیے۔ ,تحریک طالبان پاکستان نے لاہور پولیس کے تربیت گاہ پرحملے سمیت کئی دیگر حملوں کی زمہ داری قبول کرلی ہے۔
وزیر اعلیٰ جام کمال خان کے استعفیٰ کے بعد صوبائی اسمبلی کے سپیکر میر عبدالقدوس بزنجو بلوچستان عوامی پارٹی (باپ) کی جانب سے بلوچستان کے وزارت اعلیٰ کے نئے امیدوار کے طور پر سامنے آئے ہیں۔ میر عبدالقدوس بزنجو نے سپیکر بلوچستان اسمبلی کے عہدے سے اپنا استعفیٰ دے دیا ہے اور اب وہ صوبے میں حکمراں جماعت کی جانب سے وزارت اعلیٰ کے امیدوار ہوں گے۔  بلوچستان عوامی پارٹی کے ترجمان سردار عبدالرحمان کھیتران نے بی بی سی سے بات کرتے ہوئے تصدیق کی ہے کہ نئے وزیراعلیٰ کے امیدوار کے لیے قدوس بزنجو کے نام پر اتفاق ہو گیا ہے۔ انھوں نے کہا کہ قدوس بزنجو سپیکرکے عہدے سے مستعفی ہونے کے بعد وزارت اعلیٰ کے عہدے کے لیے اپنے کاغذات نامزدگی جمع کرائیں گے۔ یاد رہے کہ جام کمال کے خلاف بلوچستان اسمبلی میں تحریکِ عدم اعتماد پیش کی گئی تھی جس پر پیر کو رائے شماری ہونا تھی۔ تاہم جام کمال کی جانب سے استعفی جمع کروائے جانے کے بعد بلوچستان اسمبلی نے تحریک عدم اعتماد کی کارروائی نمٹا دی ہے۔  بلوچستان عوامی پارٹی کے ایک رکن نے نام ظاہر نہ کرنے کی شرط پر بتایا کہ جام کمال نے استعفیٰ دینے کے لیے بعض شرائط پیش کی تھیں جن میں سے ایک یہ تھی کہ جو اراکین ان کے ساتھ تھے ان کو آئندہ کی حکومت میں بھی شامل کیا جائے۔  بلوچستان اسمبلی کی تین خواتین سمیت چار اراکین اسمبلی کو مبینہ طور پر لاپتہ کرنے کے بعد قدوس بزنجو سمیت حکمران اتحاد میں وزیر اعلیٰ جام کمال سے ناراض اراکین کے علاوہ حزب اختلاف کے لگ بھگ 34 اراکین اپنے گھر جانے کے بجائے کوئٹہ کے نواحی علاقے کلی الماس میں ایک گھر پر مقیم رہے۔ خوشی کے اظہار کے بعد بلوچستان عوامی پارٹی کے ترجمان سردار عبدالرحمان کھیتران نے جام مخالف اراکین کی آئندہ کی لائحہ عمل کے بارے میں میڈیا سے بات کی ہے۔ انھوں نے بتایا کہ پیر کو بلوچستان اسمبلی کے اجلاس میں تحریک عدم اعتماد پر رائے شماری ہونی تھی لیکن ہم جام کمال کے شکرگزار ہیں کہ انھوں نے استعفیٰ دے کر بلوچستان عوامی پارٹی کو ٹوٹنے سے بچا لیا۔ انھوں نے کہا کہ پیر کو بلوچستان اسمبلی کے اجلاس میں جام کمال کے خلاف تحریک عدم اعتماد کو نمٹایا جائے گا اور اس کے بعد میر عبدالقدوس بزنجو اپنے عہدے سے مستعفی ہوں گے۔ ان کے مطابق قدوس بزنجو کے سپیکر کے عہدے سے استعفیٰ کے بعد سابق وزیر اعلیٰ میر جان محمد جمالی بلوچستان عوامی پارٹی کی جانب سے بلوچستان اسمبلی کے سپیکر کے عہدے کے لیے مضبوط امیدوار ہوں گے۔ اسلام آباد سے واپسی پر خواتین اراکین اپنے گھروں کو گئی تھیں تاہم اکبر آسکانی نے کلی الماس میں اس گھر میں رہائش اختیار کی جہاں سپیکر قدوس بزنجو اور دیگر جام کمال مخالف اراکین قیام پزیر تھے۔,بلوچستان عوامی پارٹی کے ترجمان سردار عبدالرحمان کھیتران نے بی بی سی کو بتایا کہ قدوس بزنجو پیر کے روز سپیکر کے عہدے سے مستعفی ہوں گے اور اس کے بعد وزارت اعلیٰ کے عہدے کے لیے اپنے کاغذات نامزدگی جمع کرائیں گے۔
امریکا کی سنٹرل کمانڈ (سینٹ کام) کے سربراہ جنرل جوزف ووٹل نے انتہائی خفیہ انداز میں شمالی شام کا ایک اور دورہ کیا ہے۔ جمعہ چوبیس فروری کو جنرل ووٹل نے شمالی شام کے کرد علاقے میں سیریئن ڈیموکریٹک فورسز (SDF) کے مرکزی نمائندوں سے ملاقاتیں کی ہیں۔ اس دورے کی تصدیق سیرین ڈیموکریٹک فورسز نے کر دی ہے۔ اِس مسلح عسکری گروپ میں کرد جنگجُوؤں کے علاوہ مقامی عرب فائٹرز بھی شامل ہیں۔ شمالی شام کے اِس باغی گروپ کے ترجمان طلال سیلو نے بتایا کہ امریکی جنرل کے ساتھ شام کی مجموعی صورت حال پر گفتگو کرتے ہوئے ایس ڈی ایف کی عسکری کارروائیوں کا بھی جائزہ لیا گیا۔ سیلو نے بتایا کہ امریکی جنرل نے مستقبل میں بھاری ہتھیار فراہم کرنے کی یقین دہانی بھی کرائی ہے۔ انہوں نے امریکی جنرل کے دورے کو انتہائی مثبت پیش رفت قرار دیا۔  جنرل ووٹل ٹرمپ انتظامیہ کے پہلے اعلیٰ فوجی افسر ہیں جنہوں نے شمالی شام کا دورہ کرتے ہوئے مقامی باغی رہنماؤں سے ملاقات کر کے تبادلہٴ خیال کیا ہے۔  سیریئن ڈیموکریٹک فورسز  کو امریکی حمایت حاصل ہے اور یہ صدر بشارالاسد کی حکومت کے علاوہ اسلامک اسٹیٹ کے خلاف بھی اپنی مسلح جدوجہد جاری رکھے ہوئے ہے۔ یہ تنظیم سن 2015 میں قائم کی گئی تھی۔ اس کے قبضے میں شمالی شام کی کرد اور عرب آبادیوں پر مشتمل علاقے ہیں۔ انہی علاقوں کے رضاکار اب اب ایس ڈی ایف کی عسکری قوت کا حصہ ہیں۔,امریکا کی سنٹرل کمانڈ کے سربراہ نے شام کے شمالی علاقے کا خفیہ دورہ کیا ہے اور کرد باغی لیڈروں سے ملاقاتیں کی ہیں۔ ان باغی لیڈروں کا تعلق شام میں سرگرم باغی گروپ سیریئن ڈیموکریٹک فورسز سے ہے۔
 بدھ کے دن ایوان نمائندگان میں اس تاریخی نوعیت کی قرار داد کے حق میں 225 ووٹ پڑے جبکہ 201 ارکان نے اس کی مخالفت کی۔ اپوزیشن ری پبلکن پارٹی کا الزام ہے کہ ہیلتھ کیئر ریفارم بل کی منظوری کے لیے صدر اوباما نے اپنے آئینی اختیارات سے تجاوز کیا۔ واضح رہے کہ کانگریس میں اس قانون کے حوالے سے شدید مخالفت کے بعد ڈیموکریٹ صدر اوباما نے صدارتی اختیارات کا استعمال کرتے ہوئے منظور کر لیا تھا۔  دوسری طرف صدر اوباما نے اس قرارداد کو ایک سیاسی حربہ قرار دیتے ہوئے مسترد کر دیا ہے۔ بدھ کے دن ہی کنساس شہر میں ایک اجتماع سے خطاب کے دوران انہوں نے کہا: ’’میری ڈیوٹی پر میرے خلاف قانونی کارروائی کرنے سے بہتر ہے کہ کانگریس وہ کام کرے جو اسے کرنا چاہیے اور امریکیوں کی زندگی میں تھوڑی سی بہتری پیدا کرنے کی کوشش کرے۔‘‘  یہ امر اہم ہے کہ امریکی تاریخ میں پہلی مرتبہ امریکی صدر کے خلاف باقاعدہ طور پر یہ پہلا مقدمہ ہو گا۔ خبر رساں ادارے اے ایف پی نے ناقدین کے حوالے سے بتایا ہے کہ ری پبلکن سیاستدانوں کی طرف سے صدر اوباما کے خلاف قانونی کارروائی کرنے کا یہ منصوبہ نومبر کے وسط مدتی الیکشن سے قبل ایک سیاسی چال ہو سکتی ہے۔ ان کے خیال میں یوں اپوزیشن صدر اوباما کے لیے سیاسی مشکلات کا باعث بنتے ہوئے نہ صرف ایوان نمائندگان میں اپنا کنٹرول برقرار رکھنے کی کوشش میں ہے بلکہ وہ یہ بھی چاہتی ہیں کہ سینیٹ میں بھی اکثریت حاصل کر لی جائے۔,ری پبلکن پارٹی کے اکثریت والے امریکی ایوان نمائندگان نے آئینی اختیارات سے تجاوز کرنے کے الزامات کے تحت صدر باراک وباما کے خلاف قانونی کاررروائی شروع کرنے کی ایک قرارداد منظور کر لی ہے۔
 جرمنی میں آئندہ برس یعنی 2013ء میں عام انتخابات کا انعقاد ہونا ہے۔ اس سے قبل گزشتہ برس اور سال رواں میں چند جرمن صوبوں میں الیکشن منعقد ہو چُکے ہیں۔ ان انتخابات کے نتائج سے بہت حد تک عوام کے سیاسی رویے میں تبدیلی کا اشارہ مل رہا ہے۔ اس ضمن میں جرمن نوجوانوں کی ایک سیاسی جماعت Pirate یا قزاق پارٹی کے نام سے سامنے آئی ہے اور ایک نئی قوت بن کر اُبھری ہے۔  سویڈن کی Pirate پارٹی کی طرز پر جرمن نوجوانوں نے جرمن Pirate پارٹی کی بنیاد 2006 میں رکھی تھی۔ پارٹی کے ممبران جو پائیرٹس یا قزاق کہلاتے ہیں دراصل ایسے آزاد خیال نوجوان ہیں جو اس ڈیجیٹل دور میں انٹرنیٹ کو ہر قسم کی قید و بند سے آزاد دیکھنا چاہتے ہیں۔ یہ نوجوان جدید شہری حقوق کے تحفظ کے طور پر ٹیلیفون اور انٹر نیٹ کو آزاد اور بغیر کسی پابندی کے دیکھنا چاہتے ہیں۔ یہ یورپی سطح پر پائی جانے والی ڈیٹا پروٹیکشن یا کوائف کو محفوظ رکھنے کی پالیسی کی سخت مخالفت کرتے ہیں۔ اس کے علاوہ ان کے سیاسی مطالبات میں کاپی رائٹ، تعلیم، جینیٹک پیٹنٹ اور ڈرگ پالیسی میں اصلاحات شامل ہیں۔  جرمن Pirate پارٹی نے حال ہی میں جرمن صوبے زارلینڈ میں ہونے والے انتخابات میں سات فیصد ووٹ حاصل کیے۔ اس سے قبل گزشتہ سال ستمبر میں برلن کی سٹی اسٹیٹ میں ہونے والے علاقائی پارلیمان کے انتخابات میں Pirate پارٹی کو 9 فیصد ووٹ ملے تھے۔ ان نتائج سے نہ صرف جرمن عوام میں ایک نئے سیاسی رجحان کی نشاندہی ہو رہی ہے بلکہ جرمنی کے سیاسی منظر نامے پر نئی صورتحال کے امکانات بھی بڑی سیاسی جماعتوں کے لیے لمحہ فکریہ بن چکے ہیں۔,لبرل جرمن نوجوانوں کے ایک گروپ نے خود کو Pirates کے نام سے منظم کرتے ہوئے اپنی نئی سیاسی فکر کو نہایت کامیابی سے متعارف کروایا ہے
 ملکہ برطانیہ الزبتھ ثانی نے یہ بیان منگل کے دن بکھنگم پیلس میں منعقدہ ایک گارڈن پارٹی میں دیا۔ ملکہ کا یہ بیان اس وقت ریکارڈ کیا گیا، جب وہ میٹروپولٹین پولیس کمانڈر لوسی ڈورسی سے متعارف کرائی جا رہی تھیں۔ جب ملکہ کو بتایا گیا کہ اسی کمانڈر نے چینی وفد کی سکیورٹی معاملات کہ ذمہ داریاں ادا کی تھیں تو انہوں نے ڈورسی سے کہا، ’’بری قسمت‘‘۔ چینی صدر شی جِن پِنگ برطانیہ کے سرکاری دورے پر لندن پہنچ گئے ہیں جہاں ان کا شاندار استقبال کیا گیا۔ وہ آج منگل کے روز برطانوی پارلیمان سے خطاب بھی کر رہے ہیں جبکہ برطانوی ملکہ الزبتھ کے ساتھ کھانے میں بھی شریک ہوں گے۔ (20.10.2015)  ویڈیو کے مطابق لوسی ڈورسی ملکہ سے کہتی ہیں کہ چینی حکام کے ساتھ ڈیل کرنا ’امتحان طلب تھا۔‘‘ جس کے جواب میں ملکہ نے کہا، ’’وہ (چینی حکام) سفیر سے انتہائی درشت انداز میں پیش آئے‘‘۔ تاہم لوسی ڈورسی نے کہا کہ وہ صورتحال قابو میں رکھنے میں کامیاب رہے۔  ملکہ الزبتھ کی یہ فوٹیج اسی دن منظر عام پر آئی ہے، جس دن برطانوی وزیراعظم ڈیوڈ کیمرون کی ایک ایسی ریکارڈنگ سامنے آئی ہے، جس میں وہ افغانستان اور نائجیریا کو ’بدعنوان ترین ملک کہہ رہے ہیں۔   اسی اثناء ملکہ الزبتھ کے ترجمان نے کہا ہے، ’ہم ملکہ کی ذاتی گفتگو پر کوئی رائے نہیں دینا چاہتے لیکن چینی صدر کا دورہ برطانیہ انتہائی کامیاب رہا۔ اطراف نے انتہائی رابطہ کاری کے ساتھ اس دورے کا انجام تک پہنچایا تھا۔‘‘,ملکہ برطانیہ الزبتھ ثانی کی ایک ایسی ویڈیو منظر عام پر آئی ہے، جس میں وہ یہ کہتی دیکھی جا سکتی ہیں کہ گزشتہ برس چینی صدر کے دورہ برطانیہ کے دوران چینی حکام کا برطانوی سفیر کے ساتھ رویہ ’انتہائی درشت‘ تھا۔
بعض مبصرین کا کہنا ہے کہ حکومت سمیت پاکستان کے اکثریتی سیاسی جماعتوں کا ڈرون حملوں کے بارے میں مبہم موقف ایک طرح ان حملوں کی تائید ہے۔ مبصرین کے مطابق امریکہ نے ڈرون حملوں کے ذریعے کئی اہداف حاصل کئے ہیں، جن میں کئی غیر ملکی عسکریت پسندوں سمیت جمعے کے روز جنوبی وزیرستان کے تحصیل وانا میں کیے گئے حملے میں الیاس کشمیری اور ان کے کئی کمانڈروں کو ہلاک کیا گیا جبکہ اس سے قبل تحریک طالبان پاکستان کے سربراہ بیت اللہ محسود بھی اسی طرح کے ایک حملے میں مارے گئے تھے۔,پاکستان کے قبائلی علاقے جنوبی وزیرستان میں مبینہ امریکی جاسوس طیاروں کے تین حملوں میں مرنے والوں کی تعداد22 ہو گئی ہے، جن میں سات غیر ملکی بھی بتائے جاتے ہیں۔
پیر کے روز سامنے آنے والے بیان میں قذافی مخالف فوج کے ترجمان نے کہا کہ باغیوں کو اس بات کا ’تقریبا یقین‘ ہے، تام قومی عبوری کونسل کے سربراہ نے اس خبر کی تصدیق کرنے سے انکار کر دیا ہے۔ معمر قذافی کی مخالف فوج کے ترجمان احمد بنی نے عرب نشریاتی ادارے العربیہ کو دیے گئے ایک بیان میں کہا، ’ہمیں تقریبا یقین ہے کہ خمیس قذافی اور عبداللہ سنوسی کی ہلاکت کی اطلاع درست ہے۔ یہ دونوں قومی لبریشن فوج کے ساتھ طرابلس کے جنوب میں جھڑپوں کے دوران  ہلاک ہوئے۔‘‘ واضح رہے کہ خمیس قذافی کی ہلاکت کے دعوے اس سے پہلے بھی دو مرتبہ سامنے آچکے ہیں۔ پیر کے روز قومی عبوری کونسل کے سربراہ مصطفیٰ عبدالجلیل نے بھی کہا کہ انہیں بھی ان ہلاکتوں کے حوالے سے باقاعدہ مطلع نہیں کیا گیا ہے۔ دریں اثناء الجزائر کی وزارت خارجہ نے کہا ہے کہ لیبیا کے روپوش رہنما معمر قذافی کی بیوی اور تین بچے الجزائر میں ہیں۔ بیان کے مطابق معمر قذافی کی اہلیہ صفیہ، بیٹی عائشہ، بیٹے ہنیبل اور محمد پیر کی صبح الجزائر میں داخل ہوئے ہیں۔ دوسری جانب لیبیا کی قومی عبوری کونسل نے الزام عائد کیا ہے کہ الجزائر معمر قذافی اور لیبیا میں خانہ جنگی کی حمایت کرتا آیا ہے۔ الجزائر نے ان الزامات کو مسترد کر دیا ہے۔,لیبیا میں قذافی مخالف عسکری کمان کے ترجمان نے کہا ہے کہ انہیں یقین ہے کہ قذافی کا بیٹا خمیس اور خفیہ ادارے کا سربراہ عبداللہ سنوسی اپنے یونٹس کے ساتھ باغیوں کے خلاف لڑتے ہوئے ہلاک ہو گئے ہیں۔
 انتیس سالہ محمد آصف کو لندن کی ایک عدالت نے گزشتہ برس نومبر میں دھوکہ دہی کے لیے سازش کرنے اور ناجائز رقوم کے حصول کی سازش کا مرتکب قرار دیتے ہوئے جیل بھیج دیا تھا۔ ان کے خلاف یہ مقدمہ دیگر پاکستانی کھلاڑیوں کے ساتھ اگست دوہزار دس میں انگلینڈ کے خلاف کھیلے گئے ایک ٹیسٹ میچ میں دانستہ نوبولز کرانے پر قائم کیا گیا تھا۔  ان کے ساتھی کھلاڑی محمد عامر کو قبل ازیں فروری میں رہا کر دیا گیا تھا جبکہ سابق ٹیسٹ کپتان سلمان بٹ تاحال جیل میں ہیں۔ انہیں الزامات ثابت ہونے پر ڈھائی سال قید کی سزا ہوئی تھی۔   انٹرنیشنل کرکٹ کونسل (آئی سی سی) نے بھی اپنی کارروائی میں ان تینوں کھلاڑیوں پر پانچ سال تک کرکٹ کھیلنے پر پابندی عائد کی تھی۔  اس بات چیت میں محمد آصف کا مزید کہنا تھا: ’’جب میرے لیے بارہ سال قید کی سزا کا فیصلہ سنایا گیا تو مجھے دھچکا لگا تھا۔ جب انہوں نے مجھے مجرم قرار دیا تو میں حیرت زدہ رہ گیا تھا کیونکہ میرے خلاف کوئی ثبوت نہیں تھا۔‘‘  انہوں نے امید ظاہر کی کہ ان کے وکیل Ravi Sukul ان پر سے آئی سی سی کی پابندی اٹھوانے میں کامیاب ہو جائیں گے۔  محمد آصف نے یہ بھی کہا: ’’میں پہلے کے مقابلے میں زیادہ فِٹ ہوں کیونکہ میں باقاعدگی سے ورزش کرتا رہا ہوں۔ اگرچہ میں نے زیادہ کرکٹ نہیں کھیلی، لیکن میں بیڈمنٹن اور فٹ بال کھیلتا رہا ہوں۔‘‘  انہوں نے اس اعتماد کا اظہار کیا کہ وہ پہلے کی طرح ہی بولنگ کر سکتے ہیں۔ انہوں نے کہا: ’’آپ مچھلی کو یہ نہیں بتاتے کہ اسے کیسے تیرنا ہے تو میں بھی نہیں بھولا کہ بولنگ کیسے کی جاتی ہے۔‘‘,پاکستانی فاسٹ بولر محمد آصف نے کہا ہے کہ برطانیہ میں سزا کے لیے ان کے خلاف بدعنوانی اور سپاٹ فکسنگ کا کوئی ثبوت نہیں تھا۔ انہوں نے آئی سی سی کی پابندی ہٹائے جانے کی اُمید بھی ظاہر کی ہے۔
 پاکستانی فوج کی جانب سے جاری کردہ بیان کے مطابق شمالی وزیرستان کے دتہ خیل نامی علاقے کے قریب فضائی کارروائیاں کی گئیں۔ بتایا گیا ہے کہ یہ حملے شمالی وزیرستان میں گزشتہ برس سے جاری عسکری آپریشن کا حصہ ہیں۔  خبر رساں ادارے اے ایف پی کے مطابق پاکستانی فوج کے ان دعووں اور ہلاکتوں کی آزاد ذرائع سے تصدیق نہیں ہو سکی ہے کیوں کہ صحافیوں کو اس شورش زدہ علاقے میں جانے کی اجازت نہیں۔  اے ایف پی کے مطابق سن 2015ء میں پاکستان میں عسکریت پسندوں کے پرتشدد حملوں کی تعداد میں نمایاں کمی ہوئی ہے۔ عسکریت پسند سن 2007ء سے دہشت گردی کی پے درپے کارروائیوں میں مصروف رہے، جس میں ہزاروں سویلین اور فوجی مارے گئے۔  اے ایف پی کے مطابق پاکستان میں عسکریت پسندوں کے خلاف بڑی کارروائیوں اور ان کے نیٹ ورک پر کاری ضرب کے باوجود اب بھی یہ شدت پسند گروہ پاکستان میں دہشت گردانہ حملوں کی صلاحیت رکھتے ہیں۔ گزشتہ ماہ کی 18 تاریخ کو پشاور کے قریب ایک فوجی اڈے پر ہوئے ایک دہشت گردانہ حملے میں 25 افراد مارے گئے تھے۔ پاکستان کی جانب سے اس حملے کے بعد الزام عائد کیا گیا تھا کہ اس حملے کی منصوبہ بندی افغان سرزمین پر کی گئی تھی۔  ادھر ہمسایہ ملک افغانستان کو شکایت ہے کہ پاکستانی سرزمین سے عسکریت پسند افغانستان میں داخل ہو کر وہاں دہشت گردانہ حملوں میں مصروف ہیں۔ افغان حکومت کے مطابق پاکستان صرف ان عسکری گروپوں کے خلاف کارروائیاں کر رہا ہے جو پاکستان میں دہشت گردانہ حملوں میں ملوث رہے ہیں اور افغانستان میں حملے کرنے والے گروہوں کو اب بھی کسی روک ٹوک کا سامنا نہیں۔,پاکستانی فوج کے مطابق ملکی فضائیہ نے افغان سرحد کے قریب شدت پسندوں کے مضبوط ٹھکانوں کو لڑاکا طیاروں کی مدد سے نشانہ بنایا ہے۔ فوجی بیان میں کہا گیا ہے کہ ان فضائی حملوں میں کم از کم 25 شدت پسند مارے گئے ہیں۔
اگر آپ نے لندن کی زیر زمین ٹرینوں میں سفر کیا ہے تو اس کردار سے آپ کی ملاقات ضرور ہوئی ہو گی۔ جی ہاں وہ چھوٹی سی چوہیا جو ریل کی پٹریوں کے درمیان ادھر ادھر بھاگ رہی ہوتی ہے۔   فوٹوگرافر سیم راؤلی لندن کے انڈرگراؤنڈ سسٹم کے ان مکینوں سے اتنے متاثر ہوئے کہ ایک ہفتے تک کسی ایسے موقع کی تلاش میں رہیں جب وہ کسی چوہیا کی ایک زبردست تصویر بنا سکیں۔  بین الاقوامی شہرت کے حامل ’وائلڈ لائف فوٹوگرافر آف دی ایئر‘ نامی مقابلے کے مداحوں سے درخواست کی گئی تھی کہ اب وہ ان تصویروں میں سے بہترین تصویروں کا انتخاب کریں جو تھیں تو بہت اچھی، لیکن گذشتہ برس اکتوبر میں ہونے والے مقابلے میں کوئی ایوارڈ نہیں حاصل کر سکیں۔   ان کی تصویر کے دونوں کردار کافی دیر تک ادھر ادھر اپنے اپنے نصیب کا کھانا تلاش کرتے رہے لیکن پھر دونوں کی نظر کھانے کے ایک ہی ٹکڑے پر پڑ گئی۔ ایک لمحے کے لیے دونوں میں تکرار ہوئی کہ اس ٹکڑے پر کس کا حق ہے لیکن پھر دونوں الگ راستوں پر چل پڑے اور یہی وہ لمحہ تھا جو سیم نے اپنے کیمرے میں محفوظ کر لیا۔  سیم کے مطابق انھیں ہمیشہ سے وائلڈ لائف فوٹوگرافی کا شوق رہا ہے۔ ان کا کہنا ہے کہ شہروں اور قصبوں میں لوگوں کا جانوروں سے ایک تعلق ضرور ہے کیونکہ یہ مخلوق ہمارے درمیان رہتی ہے۔ لندن کے نیچرل ہسٹری میوزیم میں وائلڈ لائف فوٹوگرافر آف دی ایئر کا مقابلہ ہو رہا ہے۔ 56ویں وائلڈ لائف فوٹوگرافی کے مقابلے کا فیصلہ ماہرین کے ایک پینل کے ذریعہ کیا جا رہا ہے اور جیتنے والوں کے ناموں کا اعلان اکتوبر میں کیا جائے گا۔  نیچرل ہسٹری میوزیم کے ڈائریکٹر سر مائیکل ڈکسن نے سیم کی تصویر کے بارے میں کہا ’سیم کی تصویر ایک دلکش جھلک پیش کرتی ہے کہ انسانوں کے زیر اثر ماحول میں وائلڈ لائف کس طرح کام کرتی ہے۔ چوہوں کا رویہ ہمارے روزمرہ کے معمولات، نقل و حمل اور وہ خوراک جو ہم ضائع کر دیتے ہیں، اس کا عکاس ہے۔ یہ تصویر ہمیں یاد دلاتی ہے کہ چاہے ہم روز اس کے قریب سے گزر جائیں لیکن انسان اپنی دہلیز پر موجود فطرت سے جڑا ہوا ہے۔ مجھے امید ہے کہ اس سے لوگوں کو اس رشتے کے بارے میں سوچنے اور اس کی قدر کرنے کی ترغیب ملے گی۔‘ اس مقابلے میں شامل چار مزید تصاویر کو بھی بہت پسند کیا گیا ہے، جن میں ایک بد قسمت بن مانس کی تصویر، سفید قطبی ہرنوں کی تصویر، گینڈے کی ایک رینجر کے ساتھ تصویر اور ایک اینا کوڈا پر ہاتھ صاف کرتے ہوئے دو چیتوں کی تصویر شامل ہے۔,اگر آپ نے لندن کی زیر زمین ٹرینوں میں سفر کیا ہے تو اس کردار سے آپ کی ملاقات ضرور ہوئی ہو گی۔ جی ہاں وہ چھوٹی سی چوہیا جو ریل کی پٹریوں کے درمیان ادھر ادھر بھاگ رہی ہوتی ہے۔
سنیچر کی رات انگلینڈ کے شہر مانچسٹر میں ہونے والی ویلٹر ویٹ فائیٹ میں کیل بروک نے عامر خان کو چھٹے ہی راؤنڈ میں ناک آؤٹ کر دیا۔ 12 راؤنڈز پر مشتمل یہ فائیٹ چھٹے ہی راؤنڈ میں اس وقت ختم ہو گئی جب عامر خان اپنا دفاع کرنے میں مسلسل ناکام رہے اور ریفری وکٹر لوگلین نے آگے بڑھ کر فائیٹ ختم ہونے کا اشارہ کیا۔  واضح رہے کہ دونوں باکسرز کے درمیان طویل تاخیر کے بعد ہونے والے اس مقابلے پر دنیا بھر سے شائقین کی نظریں جمی تھیں۔ اس فائٹ کے ٹکٹ 10 جنوری کو فروخت کے لیے پیش کیے گئے تھے اور صرف چند منٹ میں ہی ہزاروں ٹکٹ فروخت ہو گئے تھے۔ اس سے قبل جمعے کے روز مانچسٹر میں ایک پریس کانفرنس کے دوران عامر خان نے کہا تھا کہ وہ کیل بروک کو ہار کا مزا چکھائیں گے۔ عامر خان نے یہ بھی کہا تھا کہ ’میں نے اپنے ذہن میں شکست  ڈالی ہی نہیں کیوںکہ میں نے صرف جیتنا ہے۔‘ انھوں نے یہ بھی کہا تھا کہ اگر وہ فائٹ ہار بھی گئے تو ان کا باکسنگ سے ریٹائرمنٹ کا کوئی ارادہ نہیں لیکن شکست کے بعد سکائی نیوز سے بات کرتے ہوئے عامر خان نے کہا کہ وہ اس بارے میں بہت غمزدہ ہیں۔ عامر نے یہ بھی کہا کہ ان کی کھیل سے محبت اب ’پہلے جیسی نہیں رہی۔ پہلے جب میں رنگ میں ہوتا تھا تو مجھ میں بہت جوش ہوتا تھا لیکن اب ایسا نہیں۔ شاید یہ ایک اشارہ ہے۔‘ کیل کی پرفارمنس کے بارے میں بات کرتے ہوئے عامر نے کہا کہ ’ کیل کی پرفارمنس بہترین تھی اور آج کی رات وہ بہترین آدمی تھے۔ انھوں نے ’اے‘ پرفارمنس کا مظاہرہ کیا اور ان کے لیے بہت زیادہ احترام۔‘ دوسری جانب عامر خان کو شکست دینے کے بعد کیل بروک نے سکائی نیوز سے بات کرتے ہوئے کہا کہ ’میں جانتا تھا کہ یہ ہونے والا ہے۔‘ کیل بروک نے کہا کہ ’میں نے خود کو بہت پریشر میں رکھا لیکن 18 برس کی عمر سے میں یہ جانتا تھا کہ میں عامر سے بہتر باکسر ہوں۔ اور آج کی رات فینز نے ایک بڑی فائیٹ دیکھی اور میں نے اس کا سامنا کیا۔‘  انھوں نے یہ بھی کہا کہ ’اب میں عامر خان کے ساتھ اپنے ریکارڈ کے بارے میں پر سکون ہوں۔‘ یاد رہے کہ 35 برس کے عامر خان اور کیل بروک دونوں نے 17 برس کی عمر میں سنہ 2004 میں باکسنگ رنگ میں ایک ساتھ قدم رکھا تھا۔ یہ عامر خان کا چالیسواں پروفیشنل مقابلہ تھا اور اس سے قبل وہ 35 مقابلوں میں کامیاب جبکہ صرف چار میں ناکام رہے جبکہ انھوں نے 21 مقابلوں میں اپنے حریفوں کو ناک آؤٹ کیا۔ عامر خان کے پاس کامن ویلتھ لائٹ ویٹ چیمپیئن ہونے کے ساتھ ساتھ ڈبلیو بی اے کا لائٹ ویلٹر ویٹ ٹائٹل بھی ہے۔,12 راؤنڈز پر مشتمل یہ فائیٹ چھٹے راؤنڈ میں اس وقت ختم ہو گئی جب عامر خان اپنا دفاع کرنے میں مسلسل ناکام رہے اور ریفری وکٹر لوگلین نے آگے بڑھ پر فائیٹ ختم ہونے کا اشارہ کیا۔
بھارتی سیکورٹی حکام نے دعویٰ کیا ہے کہ ممبئی حملوں کے لئے ذمہ دار شدت پسند پاکستان میں اپنے رہنماٴوں کے ساتھ حملوں کے وقت بھی برابر رابطے میں تھے۔ اطلاعات کے مطابق زیر حراست شدت پسند اعظم عامر نے تفتیش کاروں کو بتایا کہ ممبئی حملوں کے وقت وہ اور اُن کے دیگر نو ساتھی مبینہ طور پر ذکی الرحمٰن نامی پاکستانی شدت پسند کے ساتھ رابطے میں تھے۔ امریکہ کے مطابق ذکی الرحمٰن کالعدم عسکری تنظیم لشکر طیبہ کے آپریشنز چیف ہیں۔ اقوام متحدہ، امریکہ اور بھارت کے نزدیک لشکر طیبہ ایک دہشت گرد گروپ ہے۔ لشکر طیبہ پر سن دوہزار ایک میں بھارتی پارلیمان پر حملے کی منصوبہ بندی کرنے کا بھی الزام عائد ہے۔ ادھر پاکستانی آرمی چیف جنرل اشفاق کیانی نے خطّے میں امن اور سلامتی بنائے رکھنے کے عزم کا اعادہ کیا ہے۔ جنرل کیانی نے کہا کہ افواج پاکستان امن اور سلامتی کی ضامن ہے۔ آرمی چیف نے یہ بیان ایک ایسے وقت میں دیا ہے جب ممبئی حملوں کے بعد پاکستان اور بھارت کے باہمی تعلقات میں زبردست کشیدگی پیدا ہوگئی ہے جبکہ گُزشتہ پانچ برسوں سے سرحدوں پر قائم فائر بندی اور چار برسوں سے جاری جامع مزاکراتی امن عمل کو بھی خطرات لاحق ہیں۔,دہشت گردی کے مزید ممکنہ حملوں کے خدشات کے پیش نظر بھارت نے اپنے تمام اہم فضائی اڈوں پر سیکورٹی کو مزید چوکس کردیا ہے۔ دارالحکومت نئی دہلی، بنگلور، ممبئی اور کولکتہ کے ہوائی اڈوں پر سیکورٹی ہائی الرٹ کردی گئی ہے۔
 یونانی حکام کا کہنا ہے کہ ترکی سے غیر قانونی طور پر یونان آنے والے اکیاسی تارکین وطن کو ملک بدر کر کے واپس ترکی بھیج دیا گیا ہے۔ حکام کا کہنا ہے کہ یہ پناہ گزین معاشی وجوہات کی بناء پر یورپ میں پناہ حاصل کرنے کے خواہش مند تھے۔  یورپی یونین اور ترکی کے مابین حال ہی میں منعقدہ سمٹ کے دوران اس بات پر اتفاق کیا گیا تھا کہ ترکی سے غیر قانونی طور پر یونانی جزیروں پر پہنچنے والے زیادہ تر تارکین وطن کو واپس ترکی بھیج دیا جائے گا۔ اس کے بعد انقرہ حکومت ان تارکین وطن کو اپنے اپنے ملکوں کی جانب واپس بھیج دے گی۔ شام اور دیگر جنگ زدہ ممالک سے آنے والے تارکین وطن کو بلقان کی ریاستوں سے گزر کر جرمنی اور دیگر مغربی یورپی ممالک جانے کی اجازت ہے۔ یورپی حکومتوں کے خیال میں زیادہ تر پاکستانی شہری صرف اقتصادی وجوہات کی بنا پر ترک وطن کرتے ہیں۔ اسی لیے انہیں یورپ میں پناہ دیے جانے کے امکانات بہت کم ہوتے ہیں۔ لیکن اکثر پاکستانیوں کو شکایت ہے کہ یونان میں حکام ان سے نامناسب اور امتیازی سلوک روا رکھے ہوئے ہیں۔,یونان کا کہنا ہے کہ معاشی بنیادوں پر ہجرت کر کے یونان پہنچنے والے اکیاسی تارکین وطن کو ملک بدر کر کے ترکی واپس بھیج دیا گیا ہے۔ ملک بدر ہونے والوں میں سے اکسٹھ پاکستانی شہری ہیں اور دیگر کا تعلق شمالی افریقی ممالک سے ہے۔
 جاپانی شہر ساگا میہارا سے منگل چھبیس جولائی کو ملنے والی نیوز ایجنسی اے ایف پی کی رپورٹوں کے مطابق آج پیش آنے والے اس ہولناک واقعے پر پورا جاپان سکتے کی حالت میں ہے۔  بتایا گیا ہے کہ مشتبہ قاتل کی عمر 26 برس ہے اور اس نے مبینہ طور پر اسی سال چند ماہ قبل یہ دھمکی بھی دی تھی کہ وہ ’سینکڑوں معذار افراد کو قتل‘ کر دے گا۔  اے ایف پی نے لکھا ہے کہ ڈیڑھ درجن سے زائد معذور افراد کو چاقو سے کیے جانے والے حملوں میں قتل اور دو درجن سے زائد کو زخمی کرنے کے بعد اس ملزم نے ایک قریبی تھانے میں خود کو پولیس کے حوالے کر دیا۔  ساگا میہارا کا جاپانی شہر ملکی دارالحکومت ٹوکیو سے مغرب کی طرف واقع ہے اور اس کی آبادی سات لاکھ سے زائد ہے۔ ملزم کا نام ساتوشی اوئے ماتسُو بتایا گیا ہے، جو اس سال فروری تک ذہنی طور پر معذور افراد کے اسی رہائشی مرکز میں کام کرتا تھا، جہاں وہ منگل کے روز اس اجتماعی قتل کا نہ صرف مرتکب ہوا بلکہ بعد میں اس نے پولیس کے سامنے پیش ہو کر اعتراف جرم بھی کر لیا۔  جاپانی پبلک براڈکاسٹر این ایچ کے کے مطابق یہ جنونی قاتل آج منگل کو علی الصبح ذہنی طور پر معذور افراد کے اس رہائشی مرکز کی پہلی منزل کی ایک کھڑکی توڑ کر اس عمارت میں داخل ہوا، جہاں اس نے پہلے ڈیوٹی پر موجود عملے کے ایک رکن کو باندھ دیا اور پھر ذہنی معذور مکینوں پر چاقو سے حملے شروع کر دیے۔,جاپان میں ذہنی طور پر معذور افراد کے ایک رہائشی مرکز میں ایک سابق ملازم نے چاقو سے حملہ کر کے انیس افراد کو قتل اور پچیس کو زخمی کر دیا۔ یہ جاپان میں گزشتہ کئی عشروں میں پیش آنے والا اجتماعی قتل کا سب سے بڑا واقعہ ہے۔
 یہ ہائبرڈ یا یہ دو نسلا چھوٹا سا درخت بظاہر دیکھنے میں سیب کے درخت جیسا لگتا ہے جبکہ اس کے پتے ناشپاتی کے درخت کی شکل کے ہیں۔ اس پر لگا ہوا پھل بھی سیب کی شکل کا ہے۔ تاہم پومی کلچر یا باغبانی کے پروفیسر ڈیئرینڈ کہتے ہیں، ’’اس کا ذائقہ اور غذائی خواص ناشپاتی سے زیادہ قریب ہوں گے۔‘‘  محققین اور پھل پیدا کرنے والے اس وقت سیب اور ناشپاتی کے ملاپ سے نئے ہائبرڈ پھل کی تیسرے نسل یا ’ایف ٹو ہائبرڈ‘ پر کام کر رہے ہیں۔ ہائبرڈ پھل کو سیب کی مختلف ورائیٹیز اور پھر آپس میں بھی ’کراس بریڈ‘ کرایا جاتا ہے۔ فشر کہتے ہیں، ’’ہم امید کر رہے ہیں کہ اس طرح ایک اچھی کوالٹی کا پھل تیار ہو سکے گا‘‘۔ تاہم ان کا یہ بھی کہنا تھا کہ ایسا ہونے میں قسمت کا عمل دخل بھی موجود ہے۔  سیب اور ناشپاتی کے جینیاتی ملاپ سے ایک نیا پھل تیار کرنے کی کوششوں میں صرف جرمن ماہرین ہی مصروف نہیں ہیں بلکہ ڈیئرینڈ کے بقول نیوزی لینڈ میں بھی ایک ایسی ہی تحقیق جاری ہے۔ وہ مزید کہتے ہیں کہ اس بات کا امکان بھی موجود ہے کہ دنیا کے کسی اور حصے میں بھی ایسا ہی کام چل رہا ہو مگر وہ اس سے آگاہ نہیں ہیں۔ ویرنر ڈیئرینڈ اور ان کے ساتھیوں کے مطابق سیب کی کوئی نئی ورائٹی تیار کر کے مارکیٹ میں اس کی فروخت شروع ہونے میں قریب15 سے 20 برس تک کا وقت لگتا ہے۔,جرمن محقق ویرنر ڈیئرینڈ ایک گرین ہاؤس کے بغلی راستے سے اندر داخل ہوتے ہیں اور تین نو خیز پودوں کو دیکھتے ہیں، ان میں سے ایک سیب کا ہے، ایک ناشپاتی کا جبکہ ایک سیب اور ناشپاتی کے ملاپ سے بننے والے پھل کا۔
انڈیا کی ریاست راجستھان میں ناگور ضلع کے کرنوں گاؤں میں دو دلت نوجوان کو محض شک کی بنیاد پر بہت بے رحمی سے پیٹا گیا اور ان کے اعضاء مخصوصہ پر پیٹرول بھی ڈالا گیا۔ انھیں اذیتیں دی گئیں اور اس پورے واقعے کی ویڈیو بھی بنائی گئی جس میں ملزمان کو مسکراتے ہوئے دیکھا جاسکتا ہے۔ چار دن پرانے اس واقعے کی ویڈیو جب سوشل میڈیا پر وائرل ہوئی تو سنسنی پھیل گئی۔ پولیس حرکت میں آئی اور جمعرات کو اس واقعے کی مخالفت میں دلت سماج کے لوگوں نے ناگور میں ایک بڑا مظاہرہ کیا۔ متاثرہ شخص ویسا رام نے پولیس کو تحریری طور پر یہ بتایا کہ ’16 فروری کو میں اپنے چچیرے بھائی کے ساتھ سروس سینٹر پر موٹر سائیکل کی سروس کرانے گیا تھا۔ تھوڑی دیر بعد بھیو سنگ اور ان کے ساتھیوں نے ہمیں وہاں آ کر پیٹنا شروع کردیا۔ انھوں نے ہم پر پیسے چرانے کا الزام لگایا اور ہمارے ساتھ مار پیٹ کی۔‘ ان کا کہنا تھا ’اس واقعے کے بعد دونوں متاثرین سہمے ہوئے ہیں۔‘ ان کا مزید کہنا تھا کہ اس واقعے کے بعد یہ دونوں پولیس کے پاس نہیں آئے تھے۔ لیکن جب ویڈیو شیئر ہونے لگی تو پولیس حرکت میں آئی اور رپورٹ درج کی گئی۔ دلتوں کے حقوق کے لیے کام کرنے والے سماجی کارکن میدھ ونشی نے بی بی سی کو بتایا کہ ’دلتوں پر مظالم کے معاملے میں ناگور ضلع پہلے بھی سرخیوں میں رہا ہے۔ اس سے قبل 2015 میں ایک معاملے میں گانڈاواس گاؤں میں ایک بڑا ہجوم اکٹھا ہوا تھا اور بھیڑ نے پانچ دلتوں کو ہلاک کردیا تھا۔ اس معاملے میں پولیس نے 40 لوگوں کو گرفتار کیا تھا۔‘ میدھ ونشی کہتے  ہیں ’دلت اور انسانی حقوق کی تنظیموں نے گانڈاواس کے متاثرین کے لیے انصاف کی لڑائی اپنے دم پر لڑی تھی۔‘ اس واقعے کی ویڈیو منظر عام پر آنے کے بعد کانگریس کے رہنما راہل گاندھی نے ایک ٹویٹ کے ذریعے ریاستی حکومت کو فوراً کارروائی کرنے کو کہا ہے۔ راہل گاندھی نے ٹویٹ میں لکھا ہے کہ ’دلت نوجوانوں کے ساتھ  ظالمانہ رویے کی ویڈیو دل دہلانے والی ہے۔ میں ریاستی حکومت سے گزارش کرتا ہوں کہ ملزموں کے خلاف فوراً کارروائی کی جائے۔‘ اس کے جواب میں ریاست کے وزیر اعلیٰ اشوک گہلوت نے ٹویٹ کیا ’اس معاملے پر فوراً کارروائی کی گئی ہے۔ سات افراد کو گرفتار کیا جاچکا ہے اور ملزمان کو قانون کے تحت سزا دی جائے گی۔‘ واضح رہے کہ راجستھان میں کانگریس کی حکومت ہے۔ دلتوں کے خلاف ایسے واقعات کوئی نئی بات نہیں ہیں۔ انڈیا میں انسانی حقوق کی تنظیمیں ایک لمبے عرصے سے دلتوں کے ساتھ ہونے والے امیتازی اور بعض اوقعات بے رحمی کے سلوک کے خلاف لڑائی لڑتی آ رہی ہیں۔ ,انڈیا کی ریاست راجستھان میں پیش آنے والے اس واقعے کی چار دن پرانی ویڈیو کے سوشل میڈیا پر وائرل ہونے کے بعد سنسنی پھیل گئی۔
اس نیلامی کی نگرانی من موہن سنگھ حکومت میں ٹیلی مواصلات کے سابق وزیر اے راجہ نے کی تھی، جو گزشتہ برس نومبر میں اپنے عہدے سے مستعفی ہو گئے تھے۔ اس وقت اے راجہ اپنی گرفتاری کے بعد پولیس کی حراست میں ہیں اور ان سے پوچھ گچھ کی جا رہی ہے۔ اس اسکینڈل کی وجہ سے من موہن سنگھ حکومت گزشتہ کئی مہینوں سے اپوزیشن کے انتہائی شدید دباؤ میں ہے اس اسکینڈل کی وجہ سے من موہن سنگھ حکومت گزشتہ کئی مہینوں سے اپوزیشن کے انتہائی شدید دباؤ میں ہے۔ اسی سبب خود وزیر اعظم سنگھ کی ساکھ بھی بری طرح متاثر ہوئی تھی، جو بھارتی سیاست میں عام طور پر ’مسٹر کلین‘ کہلاتے ہیں۔ اس حوالے سے ہندو قوم پسند جماعت بھارتیہ جنتا پارٹی کا من موہن سنگھ پر الزام یہ تھا کہ وہ ایک بد عنوان حکومت کی قیادت کر رہے ہیں۔ بھارت میں ٹیلی کوم کے اسی اسکینڈل اور بد عنوانی کے چند دیگر مبینہ واقعات کی وجہ سے اپوزیشن نے ملکی پارلیمان کا گزشتہ اجلاس بھی مکمل طور پر مفلوج کیے رکھا تھا۔ نئی دہلی حکومت یہ تسلیم کرنے سے انکاری ہے کہ اس ٹیلی کوم اسکینڈل کی وجہ سے ملکی خزانے کو قریب 40 بلین یورو کا نقصان ہوا تھا۔ لیکن بھارتی آڈیٹر جنرل کی ایک رپورٹ میں ماہرین نے یہی اندازے لگائے تھے کہ ’پہلے آئیے، پہلے پائیے‘ کی بنیاد پر کی جانے والی اس سرکاری نیلامی سے ریاست کو ادا کی گئی قیمت کے مقابلے مزید 40 بلین یورو کی آمدنی ہو سکتی تھی۔ تاہم اس نیلامی میں مبینہ بد عنوانی کی وجہ سے ایسا نہ ہو سکا۔,بھارتی وزیر اعظم من موہن سنگھ اپوزیشن کے شدید دباؤ کے بعد ملکی تاریخ کے سب سے بڑے مالی اسکینڈل کی نئے سرے سے تحقیقات پر آمادہ ہوگئے ہیں۔
پولیس کے مطابق اس واقعے کا مشتبہ ملزم ایک 64 سالہ مقامی شخص تھا، جس نے ایک قریبی ہوٹل کی 32 ویں منزل سے موسیقی سننے والے ہزاروں افراد تک کئی منٹ تک فائرنگ جاری رکھی۔ یہ ملزم پولیس کی جانب سے جوابی کارروائی میں مارا گیا۔ پولیس کی جانب سے اس واقعے میں ہلاک ہونے والوں کی ابتدائی تعداد کم از کم پچاس بتائی گئی ہے۔ اس طرح یہ واقعہ امریکی تاریخ میں پیش آنے والے اس طرز کے خون ریز ترین واقعات میں سے ہے۔ گزشتہ برس اورلینڈو میں ایک نائٹ کلب میں پیش آنے والے فائرنگ کے ایک واقعے میں 49 افراد ہلاک ہوئے تھے۔ خبر رساں ادارے روئٹرز کے مطابق حملہ آور کی جانب سے موسیقی کے شائقین پر اندھا دھند فائرنگ کے دوران جب پولیس حملہ آور کو ڈھونڈنے کی کوشش میں تھی، ایسے میں لوگ جان بچانے کے لیے اِدھر اُدھر بھاگتے نظر آئے۔ روئٹرز کے مطابق جائے واقعہ پر خون کے چھینٹے ہر طرف دکھائی دے رہے ہیں۔ پولیس کے مطابق مشتبہ حملہ آور 64 سالہ مقامی رہائشی اسٹیفن پیڈک نامی شخص تھا۔ تاہم فی الحال یہ بات واضح نہیں ہے کہ اس واقعے کے محرکات کیا تھے۔ مقامی پولیس کے سربراہ جوزف لومبارڈو کے مطابق اس شخص کے کسی عسکری گروپ سے روابط نہیں تھے۔ لومبارڈو نے ایک پریس بریفنگ میں کہا، ’’ہمیں کچھ خبر نہیں کہ اس کے اعتقادات کیا تھے۔ ہمیں اس شخص کے کمرے سے مختلف طرح کے ہتھیار ملے ہیں۔‘‘ پولیس کے مطابق اس حملے کے وقت پیڈک کے کمرے میں ایک خاتون مارلیو ڈینلی بھی موجود تھی۔ فی الحال یہ معلوم نہیں کہ آیا وہ بھی اس حملے میں شریک تھی یا نہیں، تاہم پولیس کے مطابق اس نے اس حملہ آور کی ’معاونت‘ کی۔,امریکی ریاست نیواڈا کے شہر لاس ویگاس میں موسیقی کے ایک میلے کے موقع پر پیش آنے والے فائرنگ کے واقعے میں ہلاکتوں کی تعداد پچاس سے تجاوز کر گئی ہے، جب کہ چار سو سے زائد افراد زخم ہوئے ہیں۔
قومی مصالحتی آرڈینینس کو غیر قانونی قرار دینے کے اقدام کو شک و شبے کی نگاہ سے دیکھنے والوں میں چند مبصرین کے ساتھ ساتھ حکمران پیلپز پارٹی بھی شامل تھی۔ اِن مفروضوں کی ایک بنیادی وجہ صدر زرداری اور پاک فوج کے سربراہ جنرل اشفاق کیانی کے مابین مبینہ اختلافات تھے۔ ان اختلافات کا بظاہر آغاز 28 جولائی 2008ء کو ہوا، جب وزیراعظم نے امریکہ روانگی سے قبل آئی ایس آئی کو وزارت داخلہ کے ماتحت کرنے کا حکم نامہ جاری کیا۔ بعد ازاں نومبر2008ء میں ممبئی کے دہشت گردی کے واقعات کے تناظر میں صدر زرداری نے بھارت کے حوالے سے مبینہ طور پر جو نرم رویہ اختیار کیا، وہ بھی فوجی قیادت کے لئے پریشانی کا سبب بنا کیونکہ صدر مملکت کے طرزِ عمل کو پاکستانی سیکیورٹی مفادات سے متصادم تصور کیا گیا۔ اس اختلاف رائے نے سپریم کورٹ کے این آر او سے متعلق فیصلے کے بعد بظاہر مزید شدت اختیار کر لی ہے، حتیٰ کہ صدر زرداری نے 27 دسمبر کو نوڈیرو میں پارٹی کارکنوں سے خطاب میں ٹینیور پوسٹ کا ذکر کرتے ہوئے بظاہر پاک فوج کے سربراہ کو نشانہ بنایا۔ مبصرین کا کہنا ہے کہ ایوان صدر اور جنرل ہیڈ کوارٹر کے مابین اختلافات اس وجہ سے بھی اہمیت اختیار کر گئے ہیں کہ جنرل کیانی اس سال نومبر میں ریٹائر ہو رہے ہیں اور عین ممکن ہے کہ صدر زرداری کو فوج کے نئے سربراہ کی نامزدگی میں بھی مشکلات پیش آئیں، جس کے باعث آئندہ مہینوں کے دوران سیاسی منظر نامے میں مزید پیچیدگیاں بھی پیدا ہو سکتی ہیں۔,16 دسمبر کو سپریم کورٹ نے اَین آر او کو غیر قانونی قرار دے کر صدارتی فرمان کے ذریعے معاف کردہ مقدمات دوبارہ کھولنے کا حکم دیا تو اسے مختلف حلقوں نے صدر زرداری کے خلاف اعلیٰ عدلیہ اور فوجی اسٹیبلشمنٹ کا گٹھ جوڑ قرار دیا۔
تین روز قبل ٹائمز اسکوائر میں کار بم حملے کی ناکام کوشش میں ملوث ہونے کے الزام میں نیویارک پولیس نے ایک پاکستانی نژاد امریکی باشندے کو گرفتار کر لیا ہے۔ سلامتی سے متعلق امریکی اداروں کے مطابق اس مشتبہ شخص کوعین اُس وقت گرفتار کر لیا گیا، جب وہ ملک چھوڑنے کی کوشش کرتے ہوئے دبئی کی فلائٹ میں چڑھنے والا تھا۔ امریکی اٹارنی جنرل ایرک ہولڈر نے اپنے ایک سرکاری بیان میں کہا ہے کہ ٹائمز اسکوائر کے بم دھماکے کا مقصد امریکی شہریوں کو ہلاک کرنا تھا۔ فیصل شہزاد کو نیو یارک کے جان ایف کینیڈی ایئر پورٹ سے اس وقت گرفتار کر لیا گیا، جب وہ دبئی کی پرواز پر سوار ہونے والا تھا۔ اس کی گرفتاری کے بعد امریکی اٹارنی جنرل ایرک ہولڈر نے واشنگٹن میں گزشتہ نیم شب ایک پریس کانفرنس کال کی۔ حکام نے چند مزید تفصیلات پیش کی ہیں تاہم انہیں ابھی منظر عام پر نہیں لایا گیا ہے۔ حکام کا کہنا ہے کہ تفتیشی کارروائیاں کئی سمتوں میں کی جا رہی ہیں۔ ایرک ہولڈر کے بقول’تفتیش کے بہت سے رُخ اور پہلو ہیں اور اِس کی نوعیت شدید ہے۔ اُنہوں نے کہا کہ تفتیشی کارروائی جیسے جیسے آگے بڑھے گی، ویسے ویسے نہ صرف نیویارک کے ناکام بم دھماکے کے ذمہ دار افراد بلکہ ان کے پیچھے کار فرما غیر ملکی دہشت گرد تنظیموں کے بارے میں تفصیلی چھان بین کی جائے گی۔ ,فیصل شہزاد کو نیو یارک کے جان ایف کینیڈی ایئر پورٹ سے اس وقت گرفتار کر لیا گیا، جب وہ دبئی کی پرواز پر سوار ہونے والا تھا۔
نائن الیون کے حملوں کے بعد امریکی خفیہ اداروں کا خیال تھا کہ طالبان کے رہنما ملا محمد عمر پاکستان میں روپوش ہو گئے تھے لیکن ڈچ خاتون صحافی بیٹے ڈیم نے ملا عمر کی سوانح عمری میں اس کے برعکس معلومات فراہم کی ہیں۔ حال ہی میں شائع ہونے والی کتاب’سرچنگ فار این اینیمی‘ میں انکشاف کیا گیا ہے کہ ملا عمر سن دو ہزار تیرہ میں اپنی وفات سے پہلے تک دراصل افغانستان میں اپنے آبائی صوبے زابل میں امریکا کے ایک اہم فوجی اڈے سے صرف تین میل کے فاصلے پر رہائش پذیر تھے۔ اس کتاب کے مطابق وہ تقریبا خفیہ زندگی گزار رہے تھے اور اپنے اہلخانہ سے بھی نہیں ملتے تھے۔ وہ اس دوران اپنی یادداشتیں بھی تحریر کرتے رہے۔ ڈچ خاتون صحافی نے اس نئی کتاب کے لیے تقریباً پانچ برس تحقیق کی اور انہوں نے جبار عمری کا انٹرویو بھی کیا۔ جبار عمری ملا عمر کے محافظ تھے اور طالبان حکومت کے خاتمے کے بعد انہی کے ساتھ رہے۔ ڈیم مزید لکھتی ہیں کہ نائن الیون کے حملوں کے بعد امریکی حکومت نے ملا عمر کے سر کی قیمت دس ملین ڈالر رکھ دی تھی جبکہ وہ اس وقت افغان علاقے قلات میں واقع کمپاؤنڈ میں چھپے ہوئے تھے۔ جس گھر میں ملا عمر کی رہائش تھی، اس گھر میں رہنے والی فیملی کو بھی اس ’پراسرار مہمان‘ کی شناخت کا علم نہیں تھا۔ وہ لکھتی ہیں کہ امریکی فورسز دو مرتبہ ملا عمر کے انتہائی قریب پہنچ گئی تھیں لیکن وہ انہیں پکڑنے میں ناکام رہیں۔ ایک مرتبہ تو امریکی فوجی اُس گھر بھی گئے، جہاں ملا عمر اور جبار عمری صحن میں موجود تھے لیکن فوجی اس جگہ داخل نہیں ہوئے، جہاں یہ دونوں چھپ گئے تھے۔,ڈچ خاتون صحافی بیٹے ڈیم نے اپنی نئی کتاب میں دعویٰ کیا ہے کہ طالبان کے رہنما ملا عمر کئی برسوں تک افغانستان میں امریکی اڈے کے قریب رہائش پذیر رہے۔ اس کتاب میں امریکی خفیہ اداروں کی ناکامیوں کو عیاں کیا گیا ہے۔
چین میں منگل کو بین الاقوامی تنظیم فنانشل ایکشن ٹاسک فورس (ایف اے ٹی ایف) کا اجلاس ہونے جا رہا ہے جس کی سربراہی چین اور انڈیا مشترکہ طور پر کریں گے۔ اس اجلاس میں پاکستان کی جانب سے منی لانڈرنگ اور دہشت گردوں کی مالی معاونت کی روک تھام کے لیے کیے جانے والے اقدامات کا جائزہ لیا جائے گا۔  ایف اے ٹی ایف کے 35 ارکان ہیں جن میں امریکہ کے علاوہ برطانیہ، چین اور انڈیا بھی شامل ہیں۔ تو ایسے میں پاکستان کو امریکہ سے ہی مدد کی امید کیوں ہے؟ امریکی سیاسی اور سکیورٹی تجزیہ کار مائیکل کگلمین نے بی بی سی کو بتایا کہ پاکستان کی ایف اے ٹی ایف کی ’گرے لسٹ‘ سے نکلنے کی کوششیں صرف امریکی تعاون سے کامیاب نہیں ہو سکتی ہیں۔ شاہ محمود قریشی کہتے ہیں کہ انھوں نے ایف اے ٹی ایف کے دیے گئے اہداف میں اہم پیش رفت سے متعلق دیگر ممالک کو بھی بتایا ہے۔ وہ اس بار چین کے علاوہ انڈیا سے بھی ’میرٹ‘ کی امید رکھتے ہیں۔  سکیورٹی امور کے ماہر عامر رانا کی رائے میں امریکہ کا ایف اے ٹی ایف پر ایک محدود اثر تو ہے لیکن مشکلات سے نکلنے کے لیے پاکستان کو ہر صورت اپنی خامیوں اور کوتاہیوں کا تدارک کرنا ہو گا۔ مائیکل کگلمین کے خیال میں امریکہ کا اب بھی ایف اے ٹی ایف سے متعلق پاکستان کے حوالے سے موقف سخت ہے اور وہ اس وقت تک پاکستان کو اس فہرست سے باہر نکالنے پر آمادہ نہیں ہو گا جب تک پاکستان ایسے اقدامات نہیں اٹھائے گا جن سے پیچھے ہٹنا ممکن نہ ہو۔  یاد رہے کہ ایف اے ٹی ایف کی جانب سے پاکستان کو دس نکاتی ایکشن پلان پر جنوری 2019  تک عمل درآمد کرنے کو کہا گیا تھا۔ اس دس نکاتی ایکشن پلان کے مطابق پاکستان کو یہ واضح کرنا تھا کہ وہ منی لانڈرنگ، دہشت گردی کی مالی معاونت اور اداروں کے درمیان ہم آہنگی سے متعلق اقدامات کرنے میں کتنا کامیاب ہوا۔ عامر رانا نے بی بی سی کو بتایا کہ 21 جنوری کو چین میں ہونے والے ایف اے ٹی ایف کے اجلاس میں انڈیا بھی میزبانی کر رہا ہے جس سے پاکستان کے لیے مشکلات میں اضافہ ہو سکتا ہے۔ فنانشل ایکشن ٹاسک فورس (ایف اے ٹی ایف) ایک بین الاقوامی ادارہ ہے جس کا قیام 1989 میں عمل میں آیا تھا۔ اس ادارے کا بنیادی مقصد یہ ہے کہ بین الاقوامی مالیاتی نظام کو دہشت گردی، کالے دھن کو سفید کرنے اور اس قسم کے دوسرے خطرات سے محفوظ رکھا جائے اور اس مقصد کے لیے قانونی، انضباطی اور عملی اقدامات کیے جائیں۔ ,فنانشل ایکشن ٹاسک فورس میں برطانیہ، چین اور انڈیا سمیت 35 ارکان ہیں۔ تو پھر پاکستان کو ایسا کیوں لگتا ہے کہ ایف اے ٹی ایف کی ’گرے لسٹ‘ سے نکالنے میں امریکہ ہی اس کا مددگار ہو سکتا ہے؟
روسی آرتھوڈوکس چرچ کے سربراہ پیٹریآرک کریل کا ایک انٹرویو پیر کے روز نشر کیا گیا ہے، جس میں ان کا کہنا تھا کہ چرچ تکنیکی ترقی کے ہرگز خلاف نہیں ہے لیکن اس کے حوالے سے کئی خدشات پیدا ہوئے ہیں۔ ڈیٹا جمع کرنے والی ڈیوائسز اور اسمارٹ فون کا حوالہ دیتے ہوئے ان کا کہنا تھا کہ اب فوری طور پر یہ پتا چلایا جا سکتا ہے کہ آپ کس وقت کہاں موجود تھے، ’’یہ پتا چلایا جا سکتا ہے کہ آپ کس چیز میں دلچسپی رکھتے ہیں، کس چیز کو پسند کرتے ہیں اور یہ بھی کہ آپ کس سے خوفزدہ رہتے ہیں۔‘‘ ان کا کہنا تھا کہ اس طرح کی معلومات دنیا کے سینٹرل کنٹرول کے لیے استعمال کی جا سکتی ہے۔ ان کا مزید کہنا تھا کہ اگر مسیحی نقطہ نظر سے دیکھا جائے تو اس طرح ایک مرکزی مقام سے دنیا کو کنٹرول کرنا ظہور دجال کی نشانی ہے۔ ان کا کہنا تھا، ’’دجال وہ ہوگا، جو ورلڈ وائڈ ویب کا سربراہ ہوگا، جو پوری انسانیت کو کنٹرول کرنے کی صلاحیت رکھتا ہو گا۔‘‘ ا ا / ع ح ( اے پی),روسی آرتھوڈوکس چرچ کے سربراہ نے کہا ہے کہ اسمارٹ فون جیسی ڈیٹا جمع کرنے والی ڈیوائسز انسانیت کو دجال کے ظہور کے قریب لا رہی ہیں۔ ان کے مطابق ان سے دنیا کے انسانوں کو کنٹرول کرنا بہت آسان ہوتا جا رہا ہے۔
سوک پلیٹ فارم پارٹی سے تعلق رکھنے والے کومورووسکی کو تقریباً 53 فیصد ووٹ ملے۔ ان کے مقابلے میں قدامت پسند جماعت کے یاروسلاو کاچنسکی تھے۔  کومورووسکی کی انتخابی مہم میں افغان مشن کو بھی موضوع بنایا گیا وائٹ ہاؤس کے ترجمان رابرٹ گبس کے مطابق امریکی صدر باراک اوباما نے پولینڈ کے نومنتخب صدر کومورووسکی کے ساتھ ٹیلی فون پر ہونے والی بات چیت میں پولستانی عوام کی بھی تعریف کی۔ باراک اوباما نے کہا کہ جہاز حادثے میں صدر لیخ کاچنسکی اور اہم فوجی و سویلین رہنماؤں کی ہلاکت کے بعد پولستانی عوام نے جس طرح سے صورتحال کا مقابلہ کیا اور بڑے تدبر کے ساتھ نئے صدر کا انتخاب کیا، وہ لائق تعریف ہے۔ گبس نے اپنے بیان میں کہا:’’امریکہ اور پولینڈ قریبی اتحادی اور دنیا بھر میں آزادی، سلامتی اور برابری کے مشترکہ حامی ہیں۔‘‘ امریکی صدر باراک اوباما نے افغانستان جنگ کے لئے پولینڈ کی معاونت پر بھی وارسا کا شکریہ ادا کیا۔ واضح رہے کہ کومورووسکی کی صدارتی مہم میں افغانستان سے پولستانی فوجیوں کی سن 2012ء تک واپسی کا موضوع بھی شامل تھا۔ صدر اوباما نے نومنتخب پولستانی صدر کو واشنگٹن کے دورے کی دعوت بھی دی۔  پیر کے روز پولینڈ کے صدارتی انتخابات میں لبرل جماعت کے رہنما کومورووسکی کے مقابلے میں آنجہانی صدر لیخ کاچنسکی کے جڑواں بھائی یاروسلاو کاچنسکی کو 46 اعشاریہ نو فیصد ووٹ ملے۔ الیکشن کمیشن کے مطابق انتخابات میں مجموعی ٹرن آؤٹ 55 اعشاریہ تین فیصد رہا۔ لیخ کاچنسکی کی ہلاکت کے بعد اُس وقت پارلیمان کے اسپیکر برونسلاوکومورووسکی نے عبوری صدر کا عہدہ سنبھالا تھا۔,امریکی صدر باراک اوباما نے پیر کے روز نو منتخب پولستانی صدر برونسلاو کومورووسکی کو عہدہء صدارت سنبھالنے پر مبارک باد دی ہے۔ کومورووسکی دوسرے مرحلے کے انتخابات میں واضح اکثریت حاصل کرنے میں کامیاب ہو گئے تھے۔
